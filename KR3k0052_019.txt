# -*- mode: mandoku-view -*-
#+TITLE: 山堂肆考
#+DATE: 2019-03-29 20:25:24.282575
#+PROPERTY: ID KR3k0052
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 19
<pb:KR3k0052_WYG_019-1a>¶
¶
卷十九 ¶
欽定四庫全書¶
　山堂肆考卷十九　　　　明　彭大翼　撰¶
地理¶
¶
¶
㤗山¶
¶
　㤗山五嶽之東嶽也為兖州鎮在兖州奉符縣名蓬¶
　玄太空洞天唐天文志䧏婁玄枵其神主扵岱宗嵗¶
　星位焉¶
¶
雲闕¶
¶
漢光武封泰山雲氣成宫闕¶
<pb:KR3k0052_WYG_019-1b>¶
¶
天門¶
¶
漢官儀及㤗山記盤道屈曲而上凡五十餘盤經小天¶
門大天門仰視天門如從穴中視天牕山頂西巖為僊¶
人石閭東岩為介丘東南巖為日觀又東南為秦觀秦¶
觀者望見長安呉觀者望見會稽周觀者望見齊也¶
¶
報功¶
¶
博物志㤗山一名天孫言為天帝孫也五經通義一日¶
<pb:KR3k0052_WYG_019-2a>¶
岱宗言王者受命易姓報功告成必扵岱宗也東方萬¶
物始交代之處宗長也言為羣嶽之長也¶
¶
紀號¶
¶
白虎通王者受命必封禅封者増髙也禪者廣厚也皆¶
刻石紀號著已之功績以自效也天以髙為尊地以厚¶
為徳故増㤗山之髙以報天禪梁父之阯以報地¶
¶
魯瞻¶
¶
詩魯頌㤗山巖巖魯邦所瞻¶
<pb:KR3k0052_WYG_019-2b>¶
鄭祀¶
¶
左隐八年鄭伯請釋㤗山之祀而祀周公以㤗山之祊¶
易許田三月鄭伯使宛來歸祊不祀㤗山也¶
¶
堯封¶
¶
史記齊桓既覇㑹諸侯扵葵丘而欲封禪管仲曰古者¶
封㤗山禪梁父七十二家而夷吾所記者十有二焉昔¶
無懐氏伏羲氏神農炎帝封㤗山禪云云黄帝封㤗山¶
禪亭亭顓頊帝嚳堯舜封㤗山禪云云禹封㤗山禪㑹¶
<pb:KR3k0052_WYG_019-3a>¶
稽湯封㤗山禪云云周成王封㤗山禪社首¶
¶
虞望¶
¶
虞書嵗二月東廵狩至扵岱宗柴望秩扵山川注云柴¶
燔柴以祭天也望望秩以祀山川也秩者具牲幣祝號¶
之次第如五嶽視三公四凟視諸侯其餘視伯子男也¶
¶
秦松¶
¶
㤗山記秦始皇上㤗山風雨暴至休扵松樹下封松為¶
五大夫按五大夫官名¶
<pb:KR3k0052_WYG_019-3b>¶
漢栢¶
¶
㤗山南有廟種栢樹千株大者十五六圍相傳云漢武¶
所種¶
¶
探䇿¶
¶
風俗通岱宗上有金篋玉䇿能知人夀修短漢武探䇿¶
十八因倒讀曰八十其後果夀長八十¶
¶
作丸¶
¶
劉向列僊傳崔文子㤗山山人好黄老術潜居山下作¶
<pb:KR3k0052_WYG_019-4a>¶
黄丸賣藥有疫氣者飲藥即愈¶
¶
稷丘雍琴¶
¶
列僊傳稷丘君者㤗山下道士漢武東廵泰山乃擁琴¶
而拜¶
¶
張忠鑿釡¶
¶
崔鴻前秦錄處士張忠隐扵㤗山巖棲谷修導養之法¶
鑿石為釡¶
¶
頭生白光¶
¶
葛洪神僊傳㤗山下有老父者失其姓名漢武東逰見¶
<pb:KR3k0052_WYG_019-4b>¶
老父鉏扵道間頭上生白光¶
¶
手翳芝草¶
¶
曹植飛龍篇晨逰㤗山雲霧窈窕忽逢二童顔色鮮好¶
乘彼白鹿手翳芝草¶
¶
三宫¶
¶
君内傳仙家凡有三十六洞天岱宗之洞周圍三千¶
里名曰三宫空洞之天¶
<pb:KR3k0052_WYG_019-5a>¶
¶
五祠¶
¶
漢書五嶽皆嵗三祠獨泰山嵗五祠¶
¶
覽八極¶
¶
李白遊㤗山詩平明登日觀舉手開雲闗精神四飛揚¶
如出天地間黄河從西來窈窕入逺山凴崖覧八極目¶
盡長空閒偶然值青童緑髪盈雲鬟笑我晩學僊蹉跎¶
凋朱顔躊躇忽不見浩蕩艱追攀¶
¶
小衆山¶
¶
杜甫望嶽詩岱宗夫如何齊魯青未了造化鍾神秀隂¶
<pb:KR3k0052_WYG_019-5b>¶
陽割昏曉盪胸生層雲决眥入飛鳥會當凌絶頂一覽¶
衆山小¶
¶
華山¶
¶
　華山五嶽之西嶽也為豫州鎮在華州華隂縣名太¶
　極總僊洞天少華山在華州東南連太華山太華山¶
　髙五千仭有芙蓉明星玉女三峰蒼龍嶺黒龍潭白¶
　蓮池日月崖及僊掌石月之勝少華山其木多荆杞¶
<pb:KR3k0052_WYG_019-6a>¶
　其獸多野牛其陽多㻬琈鳥多赤鷩宋時此山嘗自¶
　摧被害者甚衆今摧處亂石猶存¶
¶
少隂¶
¶
白虎通西方少隂用事萬物生華故曰華山華山記山¶
頂有池生千葉蓮花服之羽化因曰華山¶
¶
太白¶
¶
唐天文志鶉首實沉其神主扵華山太白位焉太白山¶
即鬼谷子授蘇秦佐國之術處其祠廟在長安¶
<pb:KR3k0052_WYG_019-6b>¶
神博¶
¶
韓子曰秦昭王令工施鈎梯而上華山以松栢之心為¶
博箭長八尺棋馬八寸勒之曰昭王常與天神博扵此¶
¶
神開¶
¶
見山巨靈擘開¶
¶
重嶺¶
¶
華山記華山高嵓四合重嶺秀起¶
¶
二岑¶
¶
<pb:KR3k0052_WYG_019-7a>¶
述征記華山有二岑髙五千仭廣十里自小岑迄嶺表如削成¶
¶
獵師見女¶
¶
列仙傳毛女在華陰山中山客獵師世世見之體生毛¶
自言秦始皇宫人¶
¶
度世追父¶
¶
神僊傳衞叔卿常乗虚駕白鹿見漢武帝帝將臣之叔¶
卿不言而去帝悔求得其子度世令追其父度世登華¶
嶽見其父與數人博於石上勅度世令還¶
<pb:KR3k0052_WYG_019-7b>¶
歸馬¶
¶
周書歸馬於華山之陽放牛於桃林之野¶
¶
騎龍¶
¶
列僊傳呼子先者漢中關下卜師夀百餘歳臨去呼酒家¶
嫗令急裝有僊人持二茅狗來一與子先一與酒嫗因各¶
騎之乃龍也上華陰山常於山上大呼言子先酒母在此¶
¶
玄仲到頂¶
¶
華山記王玄仲欲登蓮花峯約寺僧云到峯頂當起煙¶
<pb:KR3k0052_WYG_019-8a>¶
為信翌日持火而登僧候之果有烟起留二旬乃下僧¶
問之云峯頂有池菡萏盛開其中又有破鐡舟存焉¶
¶
文公逰巔¶
¶
李肇國史補韓文公逰華嶽之巔顧視其險絶恐慄度¶
不可下乃發狂慟哭欲縋遺書以為訣沈顔謂文公假¶
事諷時寓意扵此蓋憤趨榮貪位者之若陟懸崖險不¶
能止然後嘆不知稅駕之所焉可及矣¶
¶
素卓白馬¶
¶
史記秦始皇三十六年秦人鄭容為始皇使從關東來¶
<pb:KR3k0052_WYG_019-8b>¶
至華隂望見素車白馬從山上下知其非人止道左而¶
待之遂持璧與鄭容曰為我遺滈君今年祖龍死鄭¶
容問其故忽不見置其璧去注君水神也江神¶
以璧遺滈池之神告始皇之將終也秦以水徳故其君¶
將亡水神先自相告祖始也君象謂始皇也¶
¶
朱鬒紫衣¶
¶
六帖唐主車駕次華隂山見嶽神数里迎謁上召諸巫¶
<pb:KR3k0052_WYG_019-9a>¶
問神安在獨老巫阿馬婆奏云在路左朱鬒紫衣迎候¶
陛下上顧笑之及上至廟見神櫜鞬俯伏庭東南大栢¶
樹下上加禮敬尋詔先諸嶽封為金天王¶
¶
受金丹¶
¶
列僊傳馬明生先生受金液神丹方乃入華隂¶
山合金液不樂升天但服半劑為地僊¶
¶
鳴石鼓¶
¶
華山記山有靈泉二所一名蒲池泉一名太上泉池北¶
有石鼓父老相傳嘗有聞其鳴者¶
<pb:KR3k0052_WYG_019-9b>¶
¶
通帝座¶
¶
李白登華山落鴈峯曰此山最髙呼吸之氣想通帝座¶
矣恨不攜謝脁驚人詩來搔首問青天耳¶
¶
通天門¶
¶
杜甫望嶽詩車箱入谷無多路箭括通天有一門按華¶
山雲䑓上有石盆可容水数斛明瑩如玉俗呼為玉女¶
洗頭盆也車箱谷箭括門皆西嶽名跡登嶽所由之徑¶
<pb:KR3k0052_WYG_019-10a>¶
也¶
¶
熒光休氣¶
¶
李白雲䑓歌送丹丘子曰西嶽峥嶸何壯哉黄河如絲¶
天際來黄河萬里觸山動盤渦轂轉秦地雷熒光休氣¶
紛五綵千年一清聖人在巨靈咆哮擘两山洪波噴箭¶
射東海三峯却立如欲摧翠崖丹谷髙掌開白帝金精¶
運元氣石作蓮花雲作䑓¶
¶
仙草瑶池¶
¶
張説撰太華山碑銘踞中土西偏當七宫正位是稱西¶
<pb:KR3k0052_WYG_019-10b>¶
嶽石壁磔堅而雄竦衆山奔走而傾附其氣肅其威振¶
其行配金其辰直酉前對華陽之國後壓華陽之郡左¶
抱桃林之塞右産藍田之玉諒少昊之下都即蓐收之¶
别館也下有方士真人金鼎石室上有明星玉女仙草¶
瑶池¶
¶
王猛隐居¶
¶
崔鴻前燕録王猛隐居華山聞桓温入闗披褐詣之捫¶
<pb:KR3k0052_WYG_019-11a>¶
蝨談當代之事傍若無人¶
¶
陳摶修道¶
¶
陳摶修道扵華山雲䑓觀中大困三十六載小困一十¶
八春¶
¶
嵩髙山¶
¶
　嵩髙山五嶽之中嶽也在洛京王屋縣名上帝司真¶
　洞天唐天文志鶉火大火夀星豕韋為中州其神主¶
　扵嵩丘鎮星位焉白虎通中嶽獨加髙字者盖山在¶
　四方之中而高故曰嵩髙¶
<pb:KR3k0052_WYG_019-11b>¶
¶
二室¶
¶
戴延之西征記嵩山三十六峯東曰太室西曰少室相¶
去十七里嵩其總名也謂之室者下有石室也少室髙¶
八百六十丈上方十里與太室相埒但小耳漢武帝嘗¶
扵太室山中作登仙䑓萬嵗亭¶
¶
三䑓¶
¶
雜道書嶽神廟東有三䑓山昔漢武帝東廵過此見學¶
<pb:KR3k0052_WYG_019-12a>¶
仙女即此¶
¶
望都峯¶
¶
嶽之西北一峯號望都峯天氣晴煖即望見洛陽隐隐¶
如車盖之狀六帖嶽之東北一峯號雞鳴峯五更初便¶
見日出¶
¶
擣帛石¶
¶
五代秦再思記嵩山之上有玉女擣帛石瑩徹光潔人¶
莫能測嶽下人云立秋前一日中夜常聞杵聲¶
<pb:KR3k0052_WYG_019-12b>¶
生賢佐¶
¶
詩大雅崧髙維嶽峻極扵天維嶽䧏神生甫及申維周¶
之翰¶
¶
封天王¶
¶
唐書則天垂拱四年七月改嵩山為神嶽封其神為天¶
中王至萬嵗通天元年辛巳尊天中王為神嶽天聖皇¶
帝天靈妃為天中皇后¶
¶
神呼¶
¶
<pb:KR3k0052_WYG_019-13a>¶
漢武帝詔朕有事華山至扵中嶽獲駮鹿見夏后啟母¶
石翌日親登嵩髙御史乗屬車在廟旁吏卒咸聞呼萬¶
嵗者三登禮罔不荅其令祠官加贈太室祠禁無伐草¶
木以山下三百户為置奉邑¶
¶
童謡¶
¶
五行志唐髙宗調露中始欲封嵩山屬突厥叛而止後¶
又欲封以吐蕃入㓂而止時童謡曰嵩山凢幾層不畏¶
登不得但恐不得登三度徴兵馬傍道打騰騰¶
<pb:KR3k0052_WYG_019-13b>¶
許由山¶
¶
雜道書東龍門之南有許由山髙大四絶其北有潁水¶
乃堯聘許由䖏猶有壇墠在焉¶
¶
楚客舎¶
¶
唐杜楚客因建成難作遁舍嵩山正觀四年召為給事¶
中不應太宗曰居山似矣謂非宰相不起詎然耶¶
¶
靈薮¶
¶
盧元明記嵩山為棲神之靈薮長松翠栢生扵嶺間左¶
<pb:KR3k0052_WYG_019-14a>¶
右為古人住止處有銅銚器物¶
¶
仙館¶
¶
劉義慶世説嵩山北有大穴晉時有入誤堕穴中見二¶
人圍棋局下有一杯對飲堕者告以饑渴棋者曰可飲¶
此堕者飲之氣力十倍棋者曰汝欲停此否堕者曰不¶
願停棋者曰從此西行有天井但投身入井自當出若¶
餓取井中物食之堕者如言可半年乃出自蜀中歸洛¶
下問張華華曰此仙館也所飲者玉漿也所食者龍穴¶
石髄也¶
<pb:KR3k0052_WYG_019-14b>¶
¶
盧鴻廣廬¶
¶
唐開元中隐士盧鴻字浩然隐嵩山賜隐居服官為營¶
草堂到山中廣學廬聚徒五百人嶽頂有中天池凢絶¶
境處鴻皆勒銘¶
¶
李渤築室¶
¶
唐李渤築室扵少室山中自號少室山人唐順宗徴為¶
左拾遺辭疾不至¶
<pb:KR3k0052_WYG_019-15a>¶
¶
温公題字¶
¶
聞見録司馬公居洛嘗同范景仁過韓城抵登封憇峻¶
極下院登髙頂入崇福宫會善寺由轘轅道至龍門遊¶
廣愛奉先諸寺上華嚴閣千佛岩尋髙公堂渡潜溪入¶
廣化寺觀唐郭汾陽鐡像渉伊水至香山黄龕憇石楼¶
臨八節灘過白公影堂凡所經逰多有詩公不喜肩輿¶
山中亦乗馬遇路險䇿杖以行故嵩山題字曰登山有¶
道徐行則不困措手扵平稳之地則不跌其㫖逺矣¶
<pb:KR3k0052_WYG_019-15b>¶
退之題名¶
¶
歐陽永叔䟦嵩山題名曰韓退之題名二皆在洛陽其¶
一在嵩山天封宫石柱上記龍潭遇雷事天聖中余與¶
梅聖俞逰嵩山入天封宫徘徊柱下而去遂登山頂至¶
武后封禪處有石記戒遊龍潭者毋笑語以瀆神龍龍¶
怒則有雷因思退之記遇雷事意其有所戒也其一在¶
福先寺塔上當時所見墨跡不知其後何人摸刻扵石¶
也¶
<pb:KR3k0052_WYG_019-16a>¶
¶
道士種花¶
¶
漢世道士從外國將貝多子來扵嵩髙山西脚下種之¶
有四樹與衆木異一年三花花白色香羙¶
¶
錬師絶穀¶
¶
李白贈焦錬師曰嵩山有神人焦錬師者不知何許婦¶
人也又云生扵齊梁時其年貌可稱五六十常胎息絶¶
穀居無室廬遊行若飛倐忽萬里世或傳其入東海登¶
蓬萊竟亦不能測其徃也余訪道少室盡登三十六峯¶
聞風有寄灑翰遥贈云二室寄碧天三花明緑烟中有¶
<pb:KR3k0052_WYG_019-16b>¶
蓬萊客宛疑麻姑僊道在喧莫染跡髙想已遷時餐金¶
蛾蕋屢讀青苔篇八極恣逺憇九垓長周旋潜光隐嵩¶
山錬魄棲霞幄霓裳何葳㽔羽駕轉綿邈願同西王母¶
下顧東方朔紫書倘可傳銘骨誓相學¶
¶
使者乗龍¶
¶
漢武帝内傳武帝夜夢與君俱上嵩山半道有繡¶
衣使者乗龍持節從雲中下言太乙請少君覺乃告近¶
<pb:KR3k0052_WYG_019-17a>¶
臣曰如朕夢少君將舍朕去矣¶
¶
王子駕鶴¶
¶
見七夕¶
¶
授書¶
¶
白龜年樂天子也一日扵嵩山東巖下遇李白曰吾與¶
汝父皆仙矣出素書一軸授之曰讀此可辨九天禽語¶
九地獸言龜年一日過潞州二雀啾唧過州太守庭守¶
曰彼何言龜年曰言城西人家有粟可共食之騐之果¶
然¶
<pb:KR3k0052_WYG_019-17b>¶
¶
枕襆¶
¶
見月¶
¶
衡山¶
¶
　衡山五嶽之南嶽也為荆州鎮在衡州府衡山縣名¶
　朱陵太虗洞天寰宇記宿當翼軫度應璣衡故曰衡¶
　山山海經衡山一名岣嶁唐天文志星紀鶉尾神主¶
　衡山熒惑位焉盛弘之荆州記衡山南嶽也至扵軒¶
<pb:KR3k0052_WYG_019-18a>¶
　轅乃以灊霍二山為其副焉漢武南廵至盛唐山又¶
　以衡山遐逺阻江乃移嶽神扵霍而祭焉亦承軒轅¶
　二山為副之義也¶
¶
下踞離宫¶
¶
六帖上承冥宿銓徳鈞物下踞離宫攝位大卿¶
¶
上有飛泉¶
¶
荆州記衡山有三峯極秀獨一峯名芙蓉者最為竦傑¶
非清霽之朝不可見峰上有飛泉如一幅練分映青林¶
直注山下¶
<pb:KR3k0052_WYG_019-18b>¶
¶
位列三公¶
¶
六帖名備五嶽位列三公劉向説苑五嶽何以視三公¶
能大布雲雨焉能大歛雲雨焉觸石而出膚寸而合不¶
崇朝而雨天下施徳博大故視三公¶
¶
禮自百王¶
¶
杜甫望嶽詩南嶽配朱鳥秩禮自百王歘吸領地靈澒¶
洞半炎方邦家用祀典在徳非馨香廵狩何寂寥有虞¶
<pb:KR3k0052_WYG_019-19a>¶
今則亡¶
¶
紫盖¶
¶
寰宇記衡山盤繞八百里有七十二峯十洞十五巖三¶
十八泉二十五溪九池九潭九井而峯之最大者五曰¶
祝融曰紫盖曰芙蓉曰石廪曰天柱惟祝融為最髙¶
¶
朱陵¶
¶
南嶽文衡州南嶽者朱陵之靈䑓太虗之寶洞赤帝館¶
其嶺祝融宅其陽¶
<pb:KR3k0052_WYG_019-19b>¶
九向九背¶
¶
羅含湘中記衡山遥望如陣雲沿湘千里九向九背乃¶
不復見¶
¶
一開一閉¶
¶
臧榮緒晋書劉璘之好逰山澤採藥至衡山深入忘返¶
見一澗水水南有二石囷一開一閉水深不得過¶
¶
聞絃歌聲¶
¶
湘中記衡山九疑山皆有舜廟太守至官常遣户曹致¶
<pb:KR3k0052_WYG_019-20a>¶
敬修祀如有絃歌之聲¶
¶
得金玉書¶
¶
趙曄呉越春秋禹傷父功不成乃東廵登衡山血白馬¶
以祭之仰天而嘯忽然而卧夢赤繡文衣男子自稱蒼¶
水使者謂曰欲得我山神書請齋扵黄帝之嶽禹乃退¶
齋三日登委宛山發石得金簡玉字之書言治水之要¶
因刻石扵山之髙處¶
¶
廻鴈¶
¶
埤雅鴻鴈南翔不過衡山衡山之旁有迴鴈峯盖南地¶
<pb:KR3k0052_WYG_019-20b>¶
極燠人罕識雪故鴈望衡山則止唐杜荀鶴詩猿到夜¶
寒啼嶽麓鴈知春信别衡陽¶
¶
拂鳥¶
¶
劉禹錫望衡嶽詩東南倚盖卑維嶽資柱石前當祝融¶
居上拂朱鳥翮青㝠結精氣磅礴宣地脉還聞膚寸隂¶
能致彌天澤¶
¶
神禹碑¶
¶
<pb:KR3k0052_WYG_019-21a>¶
韓退之題岣嶁山詩岣嶁山尖神禹碑字青石赤形摹¶
竒科斗拳身薤葉披鸞飄鳯泊拏龍螭事嚴跡秘鬼莫¶
窺道人獨上偶見之我來咨嗟涕漣洏千捜萬索何處¶
有森森緑樹猿猱悲¶
¶
祝融峰¶
¶
朱元晦醉下祝融峰詩我來萬里駕長風絶壁層雲許¶
盪胸濁酒三杯豪氣發朗吟飛下祝融峰又青瑣祝融¶
峰詩一千里地盡皆見七十二峯中最髙¶
<pb:KR3k0052_WYG_019-21b>¶
宗炳結宇¶
¶
孫嚴宋書宗炳字少文好山水愛逺逰西陟荆巫南登¶
衡岳因結宇衡山有懐尚平之志以疾還江陵嘆曰老¶
疾俱至名山恐難徧觀惟當澄懐觀道卧以逰之凡所¶
遊履皆圖扵室謂人曰撫琴動操欲令衆山皆嚮¶
¶
杜甫遊祠¶
¶
杜甫大厯中出瞿唐下江陵泝沅湘以登衡山因客耒¶
陽遊嶽祠為暴水所阻旬日不得食¶
<pb:KR3k0052_WYG_019-22a>¶
¶
李泌願歸¶
¶
唐李泌畏禍願歸衡山詔給三品禄賜隐士服為置室¶
廬以居之泌在衡山事明瓉禪師¶
¶
韓愈黙禱¶
¶
韓愈謁南嶽廟詩五嶽祭秩皆三公四方環鎮嵩當中¶
火維地荒足妖怪天假神柄專其雄噴雲泄霧藏半腹¶
雖有絶頂誰能窮我來正逢秋雨節隂氣晦昧無清風¶
潜心黙禱若有應豈非正直能感通須臾静掃衆峰出¶
仰見突兀撐青空蘇東坡潮州韓文公廟碑能開衡山¶
<pb:KR3k0052_WYG_019-22b>¶
之雲而不能回憲宗之惑¶
¶
常山¶
¶
　常山五嶽之北嶽也為并州鎮在定州常山縣名太¶
　乙總玄洞天爾雅常山謂之恒山五嶽圖恒山髙三¶
　千九百丈七尺上方三十里周回三千里白虎通北¶
　方為常山者何隂終陽始其道常久故曰常山唐天¶
　文志大梁析木其神主扵常山辰星位焉¶
<pb:KR3k0052_WYG_019-23a>¶
¶
畢昴之精¶
¶
春秋元命苞畢星散為冀州分為趙國立為常山注常¶
山是畢昴之精¶
¶
趙代之境¶
¶
常山居趙代之境管子曰其山北臨代南俯趙東接河¶
漢之間¶
¶
藏符¶
¶
史記趙簡子告諸子曰吾藏寶符扵常山上往得者立¶
為後諸子皆競往無所得母䘏還奏曰常山臨代代可¶
<pb:KR3k0052_WYG_019-23b>¶
取也簡子曰是知符矣乃廢太子伯魯而立母䘏為後¶
¶
得玉¶
¶
崔鴻前燕錄慕容儁夀光二年常山寺大樹根下得璧¶
七十圭七十三光色精竒有異常玉以為神嶽之命以¶
太牢祠之¶
¶
昌容得道¶
¶
列仙傳昌容者常山道士自稱殷王女食蓬蔂根徃來¶
<pb:KR3k0052_WYG_019-24a>¶
山下見者二百餘年顔色如二十許人¶
¶
文成禮神¶
¶
後魏書道武立廟扵常山上置侍祀九十人嵗時祈禱¶
水旱至文成帝東廵親禮其神焉¶
¶
蛇曰率然¶
¶
孫子兵法常山之蛇名曰率然一身而兩頭擊其一頭¶
則一頭至擊其中則兩頭俱至¶
¶
草名神䕶¶
¶
神農本草常山有草名神護置之門上每夜叱人¶
<pb:KR3k0052_WYG_019-24b>¶
¶
乾門坤軸¶
¶
唐張嘉貞恒山碑銘包括綿長經綸中外外夷有四昴¶
宿主胡則延袤以限之中郡有五寳符在代則髙㐮以¶
臨之其項也上秩乾門黒地之宫觀其足也下擦坤軸¶
玄神之都府¶
¶
幽澗飛泉¶
¶
唐太宗祭常山文絶壁千尋孤峰萬仭桂花浸月松蘿¶
<pb:KR3k0052_WYG_019-25a>¶
挂雲幽澗冬暄飛泉夏冷寳符臨代邦之羙靈蛇表陣¶
勢之竒鑠石七年無以虧其大含波九載不能損其高¶
巍巍乎與乾坤而永固隐隐乎横古今而不絶¶
¶
石¶
¶
　釋名山體曰石山多大石曰礐礐學也山多小石曰¶
　磝磝堯也¶
¶
土精¶
¶
楊泉物理論上精為石石氣之核也氣之生石猶人筋¶
絡之生爪牙也¶
<pb:KR3k0052_WYG_019-25b>¶
¶
地骨¶
¶
見地又石名雲根古詩黕黕布雲根森森散兩足盖雲¶
生扵石故名¶
¶
泗濵浮磬¶
¶
夏書泗濵浮磬注云浮磬者石露水濵若浮扵水也故¶
名泗水名即今徐州¶
¶
條支和丹¶
¶
<pb:KR3k0052_WYG_019-26a>¶
洞冥記漢元鼎中條支國貢異石以和九轉丹髪白者¶
以石拭之應手而黒¶
¶
興安櫛履¶
¶
荆州記興安縣水邉有平石其上有石櫛石履各一俗¶
云越王渡溪脫履墮櫛扵此¶
¶
饒州倉囷¶
¶
鄱陽記錢倉石在饒州石形如倉囷昔漁人夜宿石上¶
忽見石開窺其中有錢取之盈艇因名錢倉¶
<pb:KR3k0052_WYG_019-26b>¶
猫睛¶
¶
猫睛石出三佛齊國瑩潔明透如猫眼睛¶
¶
龜背¶
¶
贑州興國縣之儒林鄉有石圓如龜項背皆具人謂之¶
龜背石彷彿八卦形象逐月随斗杓旋轉土人疑其怪¶
移置他所翌日復歸其處人因祀之¶
¶
宋隕¶
¶
左僖十六年春隕石扵宋五¶
<pb:KR3k0052_WYG_019-27a>¶
¶
晋言¶
¶
左昭八年石言扵晋魏榆晋矦問扵師曠曰石何故言¶
對曰石不能言或馮焉不然民聼濫也臣又聞之作事¶
不時怨讟動扵民則有非言之物而言今宫室崇侈民¶
力彫盡怨讟並作莫保其性石言不亦宜乎扵是晋矦¶
方築虒祁之宫叔向曰子野之言君子哉¶
¶
石走¶
¶
五行志資州有石方丈走行数歩¶
<pb:KR3k0052_WYG_019-27b>¶
石移¶
¶
宋史福清石竹山有大石自移石方九尺所過成蹊¶
¶
叱羊¶
¶
見山¶
¶
射虎¶
¶
韓詩外傳楚熊渠子夜行見寢石以為伏虎彎弓而射¶
之没金飲羽下視之乃石也因復射之矢躍無迹與李¶
廣事同¶
<pb:KR3k0052_WYG_019-28a>¶
¶
燕銜¶
¶
西京雜記竇太后在家嘗有白燕銜石大如指堕后績¶
籠中后取石剖為二中有文曰母天下后乃合之遂不¶
復開後為皇后常並置璽櫝中號曰天璽¶
¶
魚化¶
¶
水經注范文本日南西捲縣奴也為奴時牧扵澗中得¶
兩鯉魚欲私食之郎知詣文文詐云將礪石還非魚也¶
郎至魚所果見兩石文異之石有鐡文因入山中就石¶
冶鐡作兩刀舉刀向石鄣呪曰鯉魚變化冶石成刀斫¶
<pb:KR3k0052_WYG_019-28b>¶
石鄣破者是有靈神文當治此因斫石鄣如龍淵干¶
將之斬蘆芻遂君其地¶
¶
昆吾作劔¶
¶
十洲記流州在西海中上有昆吾石冶之成鐡作劔光¶
明洞照如水精狀割玉如泥土¶
¶
臨賀磨刀¶
¶
荆州記臨賀有青石上有磨刀斧之迹春夏明净秋冬¶
<pb:KR3k0052_WYG_019-29a>¶
蕪穢云是雷公磨刀石¶
¶
望夫¶
¶
神異記武昌山北有望夫石狀若人俗傳昔有貞婦其¶
夫從役逺赴國難攜弱子餞送此山立望夫而死化為¶
立石因名焉¶
¶
化女¶
¶
幽明錄陽羡縣小吏呉龕嘗扵溪邉見五色浮石因取¶
納牀頭至夜化成女子¶
<pb:KR3k0052_WYG_019-29b>¶
乞子¶
¶
郡國志馬湖南岸東西有二石東石腹中出一小石西¶
石腹中懐一小石故僰人乞子扵此有驗因號乞子石¶
¶
憇仙¶
¶
酉陽雜爼荆州利水間有二石若闕名曰韶石晋永和¶
中有飛仙衣冠如雪各憇一石旬日而去¶
¶
玉女擣帛¶
¶
見嵩高山¶
<pb:KR3k0052_WYG_019-30a>¶
¶
玉女揜扉¶
¶
晏殊類要保寧府蟠龍山南有一石長四十丈髙五尺¶
中有户及門扉若人掩扉然號曰玉女房¶
¶
子荆礪齒¶
¶
晋書孫楚字子荆與王武子善少時謂武子曰當枕石¶
潄流誤云潄石枕流武子曰流非可枕石非可潄楚曰¶
枕流欲洗其耳潄石欲礪其齒¶
¶
媯皓叩頭¶
¶
東漢呉郡媯皓父為南郡坐事繋獄皓懐小石至公卿¶
<pb:KR3k0052_WYG_019-30b>¶
門輙出石叩頭流血覆靣父遂得免¶
¶
文若馬牛¶
¶
魏畧梁州栁谷有石無故自崩有文如馬牛之狀乃司¶
馬氏得天下之應也¶
¶
象如龍鳳¶
¶
零陵志石屏出零陵白鶴山屈處静上昇之所紹興間¶
有宗子一日艤舟山下扵水中得一石光彩絢異紋若¶
<pb:KR3k0052_WYG_019-31a>¶
峯巒聳秀渾然天成自是石工鑿取益衆其烟雲雪月¶
之景波瀾龍鳯之象隐然可觀雖巧畫者莫臻其妙¶
¶
淵明醉眠¶
¶
廬山記陶淵明所居栗里有大石淵明嘗醉眠其上名¶
曰醉石¶
¶
徳裕醉踞¶
¶
唐余錄李徳裕扵平泉别墅採天下珍木怪石為園池¶
之&KR2412;有醒酒石徳裕尤所寶惜醉即踞之唐莊宗朝張¶
全義為太師兼四鎮節度有監軍嘗得平泉醒酒石徳¶
<pb:KR3k0052_WYG_019-31b>¶
裕孫延古託全義復求之監軍憤曰自黄巢亂後洛陽¶
園宅無復能守豈獨平泉一石哉全義嘗在賊巢中以¶
為譏已大怒笞殺之¶
¶
雞鳴¶
¶
夷堅續志分寧陳甫山莊有搥藁石陳夜歩月忽聞雞¶
鳴扵石上即而視之不見移石扵数歩外至次宿鳴如¶
故復攜石以歸置之月下雞必鳴其子剖視之中有雌¶
<pb:KR3k0052_WYG_019-32a>¶
雄二雞文采可觀¶
¶
鵲噪¶
¶
夷堅續志宋宫有靈鵲石石中有鵲毎天將明聞其噪¶
聲宋南渡得之晋州¶
¶
神鉦¶
¶
述異記洞庭山石楼下有兩石叩之聲響如鉦人呼曰¶
神鉦¶
¶
僊鏡¶
¶
六帖月林國西南有怪石方数百里光明澄徹可鍳人¶
<pb:KR3k0052_WYG_019-32b>¶
五臟六腑謂之仙人鏡其國人有疾照之其形遂知¶
¶
有女浣衣¶
¶
郡國志梁州有女郎山張魯女浣衣扵石上女便懐孕¶
生二龍及女死將殯柩車忽騰躍升此山遂葬焉¶
¶
如人攘袂¶
¶
幽明錄宜都建平二郡之界有五六峯參差互出上有¶
竒石如二人像攘袂相對俗謂二郡督郵争界¶
<pb:KR3k0052_WYG_019-33a>¶
¶
昆明刻鯨¶
¶
西京雜記漢武帝昆明池養魚往往飛去後刻石為鯨¶
魚置水中魚乃不飛毎雷兩鯨嘗鳴吼¶
¶
廬山飛鴈¶
¶
潯陽記廬山頂上有池中有三石鴈霜䧏則飛¶
¶
狗吠¶
¶
郡國志宋武北伐南燕至吠狗山夜聞狗吠明日視之¶
見石狗焉¶
<pb:KR3k0052_WYG_019-33b>¶
犀沉¶
¶
蜀郡有水災太守李氷乃刻石犀沉之江以厭洪水¶
¶
踞之草制¶
¶
唐書薛元超道衡孫也為中書舎人中書省有一大盤¶
石初道衡為内史侍郎嘗踞而草制超毎見石輙泫然¶
流涕¶
¶
愛而為銘¶
¶
白居易集洛陽履道里弘農楊正一遺樂天以盤石方¶
<pb:KR3k0052_WYG_019-34a>¶
丈平滑可以坐卧樂天愛而為之銘¶
¶
驅海¶
¶
見日¶
¶
抛空¶
¶
獨異記唐中宗為天后廢為廬陵王仰天而嘆因抛一¶
石扵空心祝之曰我復帝此石不落其石遂為樹枝勾¶
挂¶
¶
呼曰石丈¶
¶
石林燕語米芾字元章性好竒知無為軍初入州廨見¶
<pb:KR3k0052_WYG_019-34b>¶
立石頗竒喜曰此足以當吾拜遂命取袍笏拜之毎呼¶
曰石丈遂為言官所弹¶
¶
號為石賢¶
¶
封氏見聞記有古墓前石人以肉祭之能愈疾因號為¶
石賢士又蜀中記隗叔通僰人也性至孝母每食必須¶
江水水深難汲一旦水中石為之出叔通因之以汲今¶
江中有石號孝子石¶
<pb:KR3k0052_WYG_019-35a>¶
¶
挂帶¶
¶
揮塵錄政和間靈璧縣貢一巨石髙二十餘尺周圍稱¶
是舟載至京師毁水門樓以入千夫舁之不動或啟扵¶
上云此神物也宜表異之裕陵親灑宸翰仍以金帶一¶
條挂其上遂即可移省夫力一半頃刻至苑中¶
¶
作樽¶
¶
唐元結集道州東左湖有小石山山巔有窊石可以作¶
樽名窊樽石又作亭扵樽上¶
<pb:KR3k0052_WYG_019-35b>¶
仲庶敕䕶¶
¶
楊公筆錄金陵有三大石甚古呉仲庻作守日夜夢三¶
舉子求哀且曰若不垂佑當為煨燼矣公甚異之詰日¶
徧問莫能原其意既而視牒見兵馬司狀申乞燒三石¶
為灰供修造之用遂悟敕寺僧愛護元祐中毛漸作漕¶
欲移置廨舎掘之極深而石根不㫁乃罷¶
¶
虞愿往觀¶
¶
齊書虞愿為晋平太守海邉有越王石嘗隐蔽雲霧相¶
<pb:KR3k0052_WYG_019-36a>¶
傳清亷太守乃得見愿往觀則清徹無隐蔽¶
¶
豫章熟炊¶
¶
異志豫章有石黄白色而理踈以水灌之便熱安鼎其¶
上炊足以熟冷則復灌之雷煥以問張華華曰燃石也¶
¶
汶上得鹽¶
¶
華陽國志汶上有鹽石煎之得鹽¶
¶
五如¶
¶
五如石在道州城東唐元結序涍泉之陽得怪石焉左¶
右前後乃登石巔皆相似故名曰五如石并建五如亭¶
<pb:KR3k0052_WYG_019-36b>¶
扵此¶
¶
三品¶
¶
上元縣東北同泰寺即梁武帝捨身處寺前有醜石四¶
各髙丈餘陳封石為三品俗呼為三品石王安石詩草¶
沒苔侵棄道周誤恩三品竟何酬國亡今日頑無耻似¶
謂當年不與謀¶
¶
似芙蓉¶
¶
<pb:KR3k0052_WYG_019-37a>¶
名山志芙蓉渚有聳石如初生芙蓉色青白¶
¶
名霹靂¶
¶
玄中記玉門西南有一國國中有山石䃡数千枚名為¶
霹靂䃡從春雷而䃡减至秋䃡盡¶
¶
雞冠¶
¶
長沙縣北江濵石其形髙聳似雞冠¶
¶
馬蹄¶
¶
湘潭縣錦灣之側有石如馬蹄又漢元鼎間郅支國貢¶
馬肝石百升以之拭髮白者皆黒帝坐羣臣扵甘泉殿¶
<pb:KR3k0052_WYG_019-37b>¶
有髪白者以此石拭之應手皆黒是時公卿語曰不願¶
作方伯惟願拭肝石¶
¶
董威寢所¶
¶
晋陽秋董威遁去不知所之扵其寢所得一石及詩二¶
首¶
¶
趙岐墓前¶
¶
東漢趙岐曰吾死後置一圓石扵墓前刻曰漢有逸人¶
<pb:KR3k0052_WYG_019-38a>¶
姓趙名岐有志無時命也如何¶
¶
大秦九色¶
¶
魏畧大秦國以石為城郭出九色玉石¶
¶
桐廬一指¶
¶
桐廬縣有石長一丈髙五尺綴巖谷間以一指抵之則¶
揺動人力多則不能動故以一指名之¶
¶
僧孺蓄竒¶
¶
唐牛僧孺字思黯封竒章公治第洛之歸仁里好蓄竒¶
石以甲乙丙丁為品毎品有上中下三等各刻扵石隂¶
<pb:KR3k0052_WYG_019-38b>¶
¶
正臣蓄異¶
¶
東坡詩集湖口人李正臣蓄異石九峯玲瓏宛轉天成¶
儼若牕櫺名之曰壺中九峯¶
¶
覆書¶
¶
呉越春秋禹按黄帝中經見聖人所記在九疑山東南¶
號曰委宛承以文玉覆以磐石禹齋三日發石取之得¶
金簡玉字之書然後知百川之理¶
<pb:KR3k0052_WYG_019-39a>¶
¶
成字¶
¶
唐貞觀十七年八月梁州昌松縣鴻池谷有石青質白¶
文成字八十八太宗遣使祭之曰天有成命表瑞貞石¶
文字昭然歴数惟永又二十年陜西有石成字曰君¶
王開元十九年河南登封縣石文舊有帝字新生上字¶
¶
山水草木之形¶
¶
大理府㸃蒼山出石白質黒文有山水草木之形温潤¶
如玉可琢為屏¶
<pb:KR3k0052_WYG_019-39b>¶
人物溪橋之狀¶
¶
階州北峽中有石青質黒理其文有松栢人物溪橋水¶
石山林樓閣日月之狀¶
　山堂肆考卷十九¶
