# -*- mode: mandoku-view -*-
#+TITLE: 山堂肆考
#+DATE: 2019-03-29 20:25:23.617123
#+PROPERTY: ID KR3k0052
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 22
<pb:KR3k0052_WYG_022-1a>¶
¶
卷二十二 ¶
欽定四庫全書¶
　山堂肆考卷二十二　　　明　彭大翼　撰¶
地理¶
¶
¶
湖¶
¶
　湖都也流瀆四面所隈都也¶
¶
具區¶
¶
太湖在蘇州府城南五十里禹貢謂之震澤周公爾雅¶
謂之具區史記國語謂之五湖其地跨蘇常嘉湖四府¶
界一名笠澤一名洞庭張勃吳錄五湖者太湖之别名¶
<pb:KR3k0052_WYG_022-1b>¶
以其周行五百餘里故名五湖或又以太湖射陽湖上¶
湖洮湖滆湖為五湖然按國語吳越戰於五湖直在笠¶
澤一湖中耳則知或說非也十道記太湖發源湖州長¶
興縣界入常州晉陵界又入無錫界晉陵之東入蘇州¶
吳縣界廣三萬六千頃下有地道潛通龍威丈人之所¶
居¶
¶
匯澤¶
¶
<pb:KR3k0052_WYG_022-2a>¶
荆州記宫亭湖即彭蠡澤謂之彭蠡湖一名匯澤一名¶
鄱陽一名&KR0045;瀾¶
¶
揚浸¶
¶
周禮&KR0045;州其浸曰五湖¶
¶
荆藪¶
¶
劉澄之荆州記華容縣東南有雲夢澤一名巴丘湖荆¶
之藪也¶
¶
分風¶
¶
盛𢎞之荆州記宫亭湖廟神甚靈塗旅經過無不祈禱¶
<pb:KR3k0052_WYG_022-2b>¶
能使湖中分風而帆宋秦觀宿湖邉惜竹軒夢神女贈¶
詩云不知水宿分風浦何似秋眠惜竹軒聞道文章妙¶
天下廬山對面可無言¶
¶
起雨¶
¶
南康仁空山下有平湖湖中艑底浮出每動搖便起風¶
雨¶
¶
軒轅鑿¶
¶
<pb:KR3k0052_WYG_022-3a>¶
軒轅遊蜀見水多決之下流江湖皆溢乃鑿湖注水今¶
洞庭其一也¶
¶
始皇憩¶
¶
錢塘記去邑十里有詔息湖父老相傳始皇巡幸經此¶
暫息因以名湖¶
¶
郎官¶
¶
唐李白郎官湖序故人尚書郎張謂出使夏口沔州牧¶
杜公漢陽宰王公觴于江城之南湖方夜水月如練清¶
光可掇張公殊有勝槩四望超然乃顧白曰此湖古來¶
<pb:KR3k0052_WYG_022-3b>¶
賢豪遊者非一而枉踐佳景寂寞無聞夫子可為我標¶
之嘉名以傳不朽白因舉酒酹水號曰郎官湖亦猶鄭¶
圃之有僕射陂也¶
¶
太傅¶
¶
常熟縣有太傅湖太傅即謝安也¶
¶
龍目¶
¶
劉植京口記秦始皇東觀龍目湖親見形勢曰此有天¶
<pb:KR3k0052_WYG_022-4a>¶
子氣使赭衣之徒鑿湖中長岡使斷因改名丹徒¶
¶
馬骨¶
¶
荆州有大滻馬骨等湖夏水來則𣺌漭若海及冬水涸¶
則平林曠澤四眺烟日¶
¶
鵞飛¶
¶
&KR0045;州記新城縣東有一山山上有湖湖中有一白鵞時¶
或飛來不可常見¶
¶
魚下¶
¶
鄭緝之永嘉記懐化縣有蒋公湖父老相傳云先代有¶
<pb:KR3k0052_WYG_022-4b>¶
祭祀祈請者湖輒下大魚與之¶
¶
五渚¶
¶
戰國䇿秦與荆戰大破之取洞庭五渚¶
¶
三山¶
¶
劉澄之豫州記城父縣有巢湖周圍五里湖中有三山¶
湖南有四鼎¶
¶
銅船¶
¶
<pb:KR3k0052_WYG_022-5a>¶
劉欣期交州記交州有一湖百姓樵捕者見銅船出水¶
上又有水牛在湖中¶
¶
石函¶
¶
吴志孫皓時吴郡臨平湖邉得石函中有小石青白色¶
上刻作皇帝字因改元為天璽大赦¶
¶
瀹雞¶
¶
酉陽雜俎句容縣吴瀆塘有半湯湖湖水半冷半熱可¶
以瀹雞魚誤入輒死¶
<pb:KR3k0052_WYG_022-5b>¶
飲馬¶
¶
五代史唐莊宗滅梁馬殷遣子希範脩貢京師莊宗問¶
洞庭湖廣狹希範對曰車駕南臨纔堪飲馬耳上嘉之¶
¶
黄蓬¶
¶
沔陽州南黄蓬山下有黄蓬湖納茅埠口許家池諸水¶
及連大舍白螺上洪等湖趨復車達新灘入江¶
¶
青草¶
¶
荆陵記巴陵有青草湖周圍數百里日月出沒其中以¶
<pb:KR3k0052_WYG_022-6a>¶
湖南有青草山故名一名巴丘湖北連洞庭南接瀟湘¶
東納汨羅之水每夏秋水泛與洞庭為一水涸則此湖¶
先乾青草生焉杜甫詩洞庭猶在目青草續為名又云¶
鮫室圍青草龍堆擁白沙¶
¶
范蠡開瀆¶
¶
長洲縣北境有蠡湖一名漕湖范蠡伐吳開蠡瀆以通¶
此湖故名又句踐滅吳范蠡乗扁舟遊五湖終不返¶
¶
張闓立塘¶
¶
丹徒縣東南有新豐湖晉大興初晉陵内史張闓以所¶
<pb:KR3k0052_WYG_022-6b>¶
部四縣並天旱失田乃立曲阿新豐塘灌田八百餘頃¶
因名新豐湖¶
¶
乗鯉¶
¶
八閩通志僊游縣東興㤗里有九鯉湖漢何氏兄弟九¶
人嘗止於南山而煉丹於湖側及丹成各乗一鯉仙去¶
故名湖曰九鯉山曰九仙其仙甚靈閩人祈夢無不神¶
驗¶
<pb:KR3k0052_WYG_022-7a>¶
¶
射蛟¶
¶
徽州府西南有黄墩湖昔有陳靈洗者夜夢人告曰吾¶
數為吕湖蛟所困明日幸見助靈洗曰何以為識曰白¶
練者我也及旦往視之見二牛相觸有白者困靈洗射¶
黒牛死視之乃蛟也按靈洗休寧人侯景亂保歙黟以¶
拒景梁武帝授以本郡吕湖即黄墩湖¶
¶
山川如畫¶
¶
建業有𤣥武湖一名後湖一名北湖一名蒋陵湖宋元¶
嘉中有黒龍見改今名立三神山于湖祀之南唐近事¶
<pb:KR3k0052_WYG_022-7b>¶
湖周圍數十里幕府雞籠二山環其西南蒋山諸峰列其¶
左山川掩映如畫六朝舊跡多出其間一日諸老坐朝¶
堂語馮謐舉唐賜賀知章鏡湖事曰非敢望此若得後¶
湖一暢平生也徐&KR0599;曰主上尊賢下士常若不及豈惜¶
一湖所乏者知章耳馮大慙¶
¶
燕雀助封¶
¶
金陵城東有燕雀湖相傳今走馬橋東水平湖是也或¶
<pb:KR3k0052_WYG_022-8a>¶
曰白蕩湖即其地窮神祕苑梁昭明太子有一琉璃盌¶
紫玉盃既薨置梓宫後更葬為閹人攜入大航有燕雀¶
數萬擊之武帝聞而異焉以賜大孫封墳之際復有燕¶
雀數萬銜土助封墳側有湖後人因名燕雀湖¶
¶
百石¶
¶
沔陽州西有百石湖中為長隄為驛道亘十餘里舊植¶
栁人馬往來其上亦一景也¶
¶
三城¶
¶
三城湖在江寧縣西南湖中舊有三少城故名沔陽州¶
<pb:KR3k0052_WYG_022-8b>¶
西有三陽湖東曰朝陽南曰南陽北曰水陽¶
¶
長蕩¶
¶
金壇縣東南有長蕩湖一名洮湖¶
¶
短汀¶
¶
短汀湖在沔陽州東受張家灞港接魯陽潭諸水經麻¶
汀入白湖¶
¶
芍陂¶
¶
<pb:KR3k0052_WYG_022-9a>¶
劉澄之豫州記陳縣北有芍陂湖魏將王陵與吳張休¶
交戰處¶
¶
蒿臺¶
¶
蒿臺湖在沔陽州景陵縣東達回河口入漢¶
¶
塔影¶
¶
塔影湖在泗州西北日照龜山寺塔影落于湖故名¶
¶
倉基¶
¶
倉基湖在桃源縣治南東流達河入淮¶
<pb:KR3k0052_WYG_022-9b>¶
千里¶
¶
千里湖在溧陽東南陸機云千里蓴羮末下鹽䜴指此¶
湖也¶
¶
五部¶
¶
五部湖在無錫縣東北東西二十里南北十里源濁流¶
清¶
¶
二派分流¶
¶
高淳縣西南有丹陽湖中流與當塗縣分界東連石臼¶
<pb:KR3k0052_WYG_022-10a>¶
固城二湖其源有三一出徽州黟縣為舒泉一出廣徳¶
州白石山為桐水一出溧水縣東廬山為吳漕水三源¶
匯合其流分為二派一西出蕪湖一北出當塗姑孰溪¶
入江¶
¶
三縣分界¶
¶
射陽湖在淮安山陽縣東南漢廣陵王胥有罪其相勝¶
之奏奪王射陂即此濶三千丈許周圍三百里山陽海¶
州寳應三縣分湖為界¶
<pb:KR3k0052_WYG_022-10b>¶
雉城¶
¶
崑山縣西北有雉城湖¶
¶
馬鞍¶
¶
鹽城縣北有馬鞍湖入侍其汊達射陽湖¶
¶
日月¶
¶
進賢縣有日月湖水涸則分而為二漲則合而為一中¶
有石人灘古諺日月湖明良將出石人灘合狀元生¶
¶
風波¶
¶
<pb:KR3k0052_WYG_022-11a>¶
沔陽州景陵縣東北有風波湖¶
¶
知章詔賜¶
¶
唐賀知章字季真越州人為秘書監開元中遷禮部侍¶
郎兼集賢學士晩年號四明狂客天寳初請為道士還¶
鄉里就求周宫湖數頃為放生池詔賜鏡湖剡溪一曲¶
鏡湖在今紹興府城西南李白詩鑑湖三百里菡萏發¶
荷花五月西施採人㸔溢若耶宋陸務觀有思故山鏡¶
湖詩¶
<pb:KR3k0052_WYG_022-11b>¶
莘老家居¶
¶
髙郵城西有甓社湖宋崔伯易有賦其叙云孫莘老家¶
於湖隂夜讀書覺窻明如晝循湖求之見一大珠其光¶
屬天是年莘老登科黄庭堅詩甓社湖中有明月淮南¶
草木借光輝¶
¶
養武士¶
¶
太子湖一名西池在金陵城北吳宣明太子所創晉明¶
帝為太子時脩西池多養武士¶
<pb:KR3k0052_WYG_022-12a>¶
¶
溺宫人¶
¶
落星湖在彭蠡湖西北湖中有小山相傳星墜水所化¶
故湖名落星陳王僧辯破侯景於落星灣及宋孟太后¶
過落星湖宫人舟覆溺死者十數惟太后舟無虞皆此¶
處也¶
¶
白馬¶
¶
白馬湖在新安一在寳應蜀有白羊湖沔陽州有白鷺¶
湖金壇有銅馬湖¶
<pb:KR3k0052_WYG_022-12b>¶
白鹿¶
¶
白鹿湖在邳州治南由小河及泗¶
¶
縣淪¶
¶
趙曄吴越春秋海鹽縣淪為柘湖徙居武康鄉故越地¶
¶
城陷¶
¶
青瑣髙議今巢湖乃古巢縣一日江漲港有巨魚人取¶
以貨市合縣食之有一老姥獨不食遇老叟曰此吾子¶
也汝獨不食吾厚報汝若東門石龜目赤城當陷姥日¶
<pb:KR3k0052_WYG_022-13a>¶
往觀有稚子訝之姥以實告稚子欺之以朱傅龜目姥¶
見急出城有青衣童子曰吾龍之子也乃引姥登山而¶
免¶
¶
龍升¶
¶
秦州記武都郡前有湖晉義熈初有白龍從湖中升天¶
¶
牛見¶
¶
蘇東坡連守潁杭二州皆有西湖其初得潁也有潁人¶
在坐云内翰只消遊湖中便可了郡事及守杭秦觀有¶
詩云十里薫風菡萏初我公所至有西湖却將公事湖¶
<pb:KR3k0052_WYG_022-13b>¶
中了見說官閑事也無按杭州西湖故明聖湖也周圍¶
三十里三面環山谿谷縷注下有淵泉百道瀦而為湖¶
漢時金牛見湖中人言明聖之瑞遂稱明聖湖以其介¶
於錢唐也又稱錢唐湖以其委輸於下湖也又稱上湖¶
以其負郭而西也又稱西湖東坡後謫恵州亦有西湖¶
其詩云水光瀲灧晴方好山色空濛雨亦竒欲把西湖¶
比西子淡粧濃抹兩相宜林和靖詩混元神巧本無形¶
<pb:KR3k0052_WYG_022-14a>¶
匠出西湖作畫屛春水浄於僧眼碧曉山濃似佛頭青¶
欒櫨粉堵搖魚影蘭柱煙叢閣鷺翎往往鳴榔與横笛¶
斜風細雨不堪聴¶
¶
水¶
¶
　淮南子曰積隂之氣為水水神曰天吳亦曰馮夷波¶
　神曰陽侯濤神曰靈胥¶
¶
流濕¶
¶
易乾卦水流濕火就燥¶
<pb:KR3k0052_WYG_022-14b>¶
樂饑¶
¶
詩陳風泌之洋洋可以樂饑注云可以玩樂而忘饑也¶
¶
懷山襄陵¶
¶
虞書湯湯洪水方割蕩蕩懷山襄陵注云懷包其四面¶
也襄駕出其上也¶
¶
浮天載地¶
¶
𤣥中記天下之多者水焉浮天載地髙下無不至萬物¶
無不潤抱朴子記黄帝曰天在地外水在天外浮天而¶
<pb:KR3k0052_WYG_022-15a>¶
載地者水也¶
¶
上善¶
¶
老子曰上善若水水善利萬物而不争處衆人之所惡¶
故幾於道¶
¶
乗衰¶
¶
淮南子曰水之性乗勢而行乗衰而流注云衰下也¶
¶
智者樂¶
¶
論語智者樂水¶
<pb:KR3k0052_WYG_022-15b>¶
君子觀¶
¶
荀子曰孔子觀於東流之水子君子所以見大水¶
必觀焉何也孔子曰夫水至柔而無為也似徳其流也¶
卑下倨拘必循其理似義其洸洸乎不淈盡似道其赴¶
百仭之谷不懼似勇主量必平似法盈不求概似正淖¶
約微達似察以出以入以就鮮潔似善其萬折也必東¶
似志¶
¶
習坎¶
¶
<pb:KR3k0052_WYG_022-16a>¶
易坎卦水洊至君子以常徳行習敎事¶
¶
盈科¶
¶
孟子曰流水之為物也不盈科不行¶
¶
觀吕梁¶
¶
莊子曰孔子觀吕梁懸水三十仭流沬四十里黿鼉魚¶
龞不能游見一丈夫游之與沒俱入與汨俱出¶
¶
遊濠梁¶
¶
莊子與恵子遊於濠梁莊子曰鯈魚出游從容是魚樂¶
也恵子曰子非魚安知魚之樂也莊子曰子非我安知¶
<pb:KR3k0052_WYG_022-16b>¶
我不知魚之樂也¶
¶
民狎¶
¶
左昭二十一年子産曰火猛烈民望而畏之故鮮死焉¶
水懦弱民狎而玩之則多死焉¶
¶
人輕¶
¶
淮南子曰土地各以類生人清水音小濁水音大湍水¶
人輕遲水人重¶
<pb:KR3k0052_WYG_022-17a>¶
¶
彰五色¶
¶
禮學記水無當於五色五色弗得不彰¶
¶
生萬物¶
¶
淮南子曰天下之物莫柔弱於水上天則為雨露下地¶
則為潤澤萬物不得不生百事不得不成¶
¶
吳猛畫扇¶
¶
吴猛濮陽人仕吳為西安令因家分寧性至孝遇至人¶
丁義授以神方嘗渡江值風濤猛以白羽扇畫水而渡¶
<pb:KR3k0052_WYG_022-17b>¶
曇隠供厨¶
¶
金陵鍾山之東靈谷寺有八功徳水昔梁胡僧曇隠寓¶
錫於此乏水時有厖眉叟謂曰予山龍也措之無難俄¶
而一沼水沸出宋曽拯詩數斛供厨替八珍穿松漱石¶
瑩心神中涵百衲煙霞色不染齊梁歌舞塵按八功徳¶
水一清二冷三香四柔五甘六浄七不噎八除病也又¶
闗内八水一涇二渭三灞四滻五澇六潏七灃八滈也¶
¶
宗海¶
¶
<pb:KR3k0052_WYG_022-18a>¶
詩小雅沔彼流水朝宗于海¶
¶
成淵¶
¶
荀子曰積水成淵蛟龍生焉¶
¶
高前帝漿¶
¶
山海經高前之山其上有水甚寒而清帝臺之漿也¶
¶
亳州聖水¶
¶
唐李徳裕傳亳州浮屠詭言有水可愈疾號曰聖水¶
¶
汀水獨南¶
¶
天下水皆東惟汀水獨南南丁位也以水合丁為汀故¶
<pb:KR3k0052_WYG_022-18b>¶
福建有汀州府盖取此義又林氏曰衆水皆東而弱水¶
獨西黒水獨南因其性與勢之自然也¶
¶
闐水皆西¶
¶
漢張騫言于闐之西水皆西流注西海其東水皆東流¶
注鹽澤元楊亷夫曰佛居大地之隂西域也日必後照¶
地皆西傾水皆西流故言性以空孔子居大地之陽日¶
必先照地皆東傾水皆東流故言性以實亦地氣有以¶
<pb:KR3k0052_WYG_022-19a>¶
使之然歟¶
¶
宜禾宜黍¶
¶
淮南子曰洛水宜禾渭水宜黍䕫州府東有東瀼水號¶
東屯宜𤓰疇芋區西瀼水號西屯所宜亦同¶
¶
出鱖出鮒¶
¶
陜西漢中府沔縣有度水水有二源曰清檢濁檢清水¶
出鱖魚濁水出鮒魚常以二八月取之¶
¶
如象如馬¶
¶
寰宇記灔澦堆冬來出水二十餘丈夏水漲半沒在䕫¶
<pb:KR3k0052_WYG_022-19b>¶
州巫峽口方輿勝覽在䕫州西二百步瞿塘峽口蜀江¶
之心土人諺云灔澦大如象瞿塘不可上灔澦大如馬¶
瞿塘不可下峽人以為水&KR0049;¶
¶
如絲如霧¶
¶
長沙府醴陵縣學前有淥水湧出自地脈如絲如霧用¶
白器入水酹而澄之其色深緑可以書字每出則其年¶
登科者必多¶
<pb:KR3k0052_WYG_022-20a>¶
¶
李氷防患¶
¶
秦李氷為蜀守以岷山通江為四瀆之首水或為患乃¶
作三石人以止江水作三石牛以壓水怪分為三十六¶
江以資灌溉由是人無水旱之患號為陸海蜀人徳之¶
宋子京文翁祠碑蜀廟食千五百年而不絶者秦李氷¶
漢文翁而已¶
¶
王商止訛¶
¶
漢書建始中京師無故相驚言大水至成帝召公卿議¶
大將軍王鳯以為太后與上及後宫可御舟船令吏民¶
<pb:KR3k0052_WYG_022-20b>¶
上長安城以避水左將軍王商獨曰自古無道之國水¶
猶不冒城郭今聖政和平上下相安何因當有大水一¶
日暴至此必訛言也不宜重驚百姓上乃止有頃長安¶
定問之果如商言¶
¶
洗耳¶
¶
皇甫謐高士傳許由字武仲堯聞其賢欲致天下而讓¶
焉乃退而遁於中嶽潁水之濱箕山之下堯又召為九¶
<pb:KR3k0052_WYG_022-21a>¶
州長由不欲聞洗耳於潁濱時有巢父牽犢欲飲之見¶
由洗耳問其故對曰堯欲召我我惡其聲是故洗耳巢¶
父曰子若處高㟁深谷人道不通誰能見子子故浮游¶
欲聞求其名譽汚吾犢口牽犢上流飲之¶
¶
染足¶
¶
筆談漳水界有水號烏脚溪涉者足皆如墨數十里間¶
水皆不可飲飲則病瘴行人皆載水自隨梅龍圖儀官¶
州縣時㳂渫至漳州素多病預憂瘴癘為害至烏脚溪¶
使數人肩荷之以物蒙身恐為毒水所沾驚惕過甚睢¶
<pb:KR3k0052_WYG_022-21b>¶
盱矍鑠忽墮水中至於没頂乃出之舉體黒如崑崙自¶
謂必死然自此宿病盡除頓覺康健¶
¶
灌城¶
¶
戰國䇿智氏最強滅范中行氏又帥韓魏圍趙襄子於¶
晉陽決晉水灌其城不浸者三坂耳¶
¶
沒湖¶
¶
淮南子曰厯陽有老嫗甞行仁義有過之者謂曰此當¶
<pb:KR3k0052_WYG_022-22a>¶
沒為湖視東門有血便走上山勿反顧也自此嫗數往¶
視門門吏問之嫗對如其言吏殺雞以血塗門明日嫗¶
早往視門有血便走上山厯陽遂沒為湖¶
¶
止淫¶
¶
淮南子曰往古之時四極廢九州裂水浩瀚而不息於¶
是女媧氏積蘆灰以止淫水¶
¶
流恨¶
¶
杜詩第五橋東流恨水皇陂岸北結愁亭注云第五橋¶
皇子陂皆在長安城外乃㑹别之所也¶
<pb:KR3k0052_WYG_022-22b>¶
¶
出臼¶
¶
吕氏春秋有侁氏女子採桑得嬰兒於空桑之中獻之¶
其君命庖人養之察其所以然曰其母在伊水上嘗夢¶
神告之曰臼水出而東走母明日視臼果出水告其隣¶
東走十里而故邑盡為水身因化為空桑故命其子曰¶
伊尹¶
¶
覆籠¶
¶
<pb:KR3k0052_WYG_022-23a>¶
續述征記梁鄒城西有籠水相傳齊孝婦誠感神明涌¶
泉發於室内潛以績籠覆之由是無瓮汲之勞家人疑¶
之時其出而搜其室試發此籠而泉遂涌流漂居宇故¶
名籠水¶
¶
轉宫¶
¶
東漢宦官張讓趙忠説靈帝鑄天禄蝦蟆吐水於平門¶
外橋東轉水入宫又作飜車渴烏施於橋南用灑南北¶
郊路以為可省百姓灑道之費按天禄即蝦蟆也伯樂¶
之子按圖索驥以蝦蟆為馬即此飜車轉動之器激水¶
<pb:KR3k0052_WYG_022-23b>¶
而上者渴烏受水之器如烏之渴飲故名渴烏¶
¶
入殿¶
¶
唐髙宗永徽五年上在萬年宫夜大雨水衝入𤣥武門¶
衛士皆走郎將薛仁貴曰天子有急敢愛死乎登門桄¶
大呼以警宫内上遽出乘高俄而大水入寢殿漂沒三¶
千餘人¶
¶
濯錦¶
¶
<pb:KR3k0052_WYG_022-24a>¶
見江¶
¶
漬粉¶
¶
荆州記筑陽縣西有粉水源出房陵縣取其水為粉鮮¶
潔異於他水雍州記夫人嘗以此水漬粉¶
¶
臭過椒蘭¶
¶
列子曰禹治水土迷之一國無風雨霧露不生鳥獸有¶
山若壺頂有口若圓環名曰滋穴有水湧出名曰神瀵¶
臭過椒蘭味過醪醴¶
<pb:KR3k0052_WYG_022-24b>¶
利穿金石¶
¶
淮南子曰水之為物擊之無創射之不傷斬之不斷焚¶
之不燃利穿金石功濟天下¶
¶
夫餘沈羽¶
¶
廣志弱水在夫餘北其水不勝毛羽栁子厚云西海之¶
山有水焉散渙無力不能負芥投之則委靡墊沒及底¶
而後止¶
¶
河東化血¶
¶
<pb:KR3k0052_WYG_022-25a>¶
崔豹古今注漢安帝延平中河東水化為血元初中潁¶
川襄城水化為血不流¶
¶
方玉圓珠¶
¶
尸子曰凡水方折者有玉圓折者有珠清水有黄金龍¶
淵有玉英¶
¶
冬凝春泮¶
¶
淮南子曰夫水向冬則凝而為氷向春則泮而為水¶
¶
易牙嘗¶
¶
列子曰白公問於孔子曰人可與微言乎孔子不應白¶
<pb:KR3k0052_WYG_022-25b>¶
公曰若以石投水何如孔子曰吳之善沒者能取之曰¶
若以水投水何如孔子曰淄澠之水易牙嘗而知之白¶
公曰人故不可與微言乎孔子曰何為不可唯知言之¶
謂者乎知言之謂者不以言言也注云白公欲為亂而¶
不敢顯言求決於孔子孔子知其意故云云按淄澠二¶
水名淄水在青州府城西源出泰安州萊蕪縣原山流¶
達臨淄至夀光縣入濟水禹貢維淄其道即此澠水源¶
<pb:KR3k0052_WYG_022-26a>¶
出青州府臨淄縣西申門之申池即左傳所謂齊懿公¶
遊於申池是也申池水一支西流為系水一支北流為¶
澠水左傳所謂有酒如澠魯仲連謂田單騁乎淄澠之間淮¶
南子謂易牙嘗淄澠而别之者即此易牙雍人名巫牙¶
其字也¶
¶
徳裕辯¶
¶
中朝故事唐李徳裕作相有奉使京口者李令還日金¶
山下楊子江南泠水取一壺來其人舉棹日醉而忘之¶
泛舟回至石城下方憶其言乃汲一瓶歸京獻之李公¶
<pb:KR3k0052_WYG_022-26b>¶
飲後嘆訝曰江表水味有異于往嵗矣此水頗似建業¶
石頭城下水其人謝過不敢隠¶
¶
龍吟¶
¶
肇慶府開建縣東金縷村唐狀元莫宣卿讀書堂在焉¶
水流清響父老呼為龍吟水¶
¶
雞浴¶
¶
亷州府石康縣東有金雞水相傳昔有金雞浴於水傍¶
<pb:KR3k0052_WYG_022-27a>¶
故名¶
¶
請以身填¶
¶
漢書王尊字子贛為東郡太守河水泛溢浸瓠子金堤¶
尊投白馬祭水併劾水神河伯請以身填金隄因止宿¶
廬居隄上及水盛隄壊吏民奔走尊立不動而水波稍¶
退¶
¶
能以氣禁¶
¶
抱朴子曰左慈能以氣禁水水為之逆流一二丈禁水¶
置庭中露之即大寒不氷¶
<pb:KR3k0052_WYG_022-27b>¶
¶
流桑¶
¶
安慶府宿松縣南九江口有桑落洲昔江水泛漲流一¶
桑樹於此洲因名晉劉毅與盧循戰於桑落洲即此又¶
按洲在大江中江北則安慶府宿松縣相距百餘里江¶
南則江州湖口縣也¶
¶
承瓠¶
¶
博物志庭州灞水以金銀鐵器承之皆漏唯承以瓠葉¶
<pb:KR3k0052_WYG_022-28a>¶
則不漏¶
¶
文公儲船¶
¶
東漢書任文公為治中時天旱白刺史曰當¶
有大水宜預儲船刺史不聽百姓有信其言預為防者¶
至其月日中雲起須臾雨至晡時水湧起十餘丈突壊¶
廬舍所害至數千人¶
¶
龍澄獲印¶
¶
大瀼水在䕫州府東自達縣萬頃池發源宋洪邁夷堅¶
志宣和中龍澄嘗於瀼水中獲玉印印文非世間篆籕¶
<pb:KR3k0052_WYG_022-28b>¶
澄見天神立於傍曰此印上帝所寳今守䕶不謹遂落¶
於此神俄不見澄懼乃奉印投原處¶
¶
流出名山¶
¶
博物志八流皆出名山渭出鳥鼠漢出嶓冢洛出熊耳¶
涇出少室汝出燕泉泗出陪尾沔出月台沃出泰山¶
¶
源出桃林¶
¶
永嘉郡記桃枝水源出東陽長山縣桃林之下¶
<pb:KR3k0052_WYG_022-29a>¶
¶
水有四德¶
¶
尸子曰水有四徳沐浴羣生通流萬物仁也&KR0045;清激濁¶
蕩去滓穢義也柔而難犯弱而難勝勇也導江疏河惡¶
盈流謙智也¶
¶
水有七種¶
¶
唐張又新為水説七種其二恵山泉三虎丘井四松江¶
按又新元和中狀元及第¶
¶
秘省極佳¶
¶
茶錄唐秘省中有水極佳名秘水¶
<pb:KR3k0052_WYG_022-29b>¶
¶
下箬極美¶
¶
長興縣有箬溪生箭箬南岸曰上箬北㟁曰下箬土人¶
取下箬水釀酒味極醇美白樂天詩勞將下箬忘憂物¶
寄與江城愛酒翁¶
¶
士龍顧影¶
¶
晉陸士龍常著縗絰上船於水中顧影大笑落水人亟¶
救之免溺¶
<pb:KR3k0052_WYG_022-30a>¶
¶
趙軌比清¶
¶
隋趙軌為齊州别駕文帝徵入朝父老送者曰别駕在¶
官水火不與百姓交是以不敢以杯酒相送公清如水¶
請酌一杯水奉餞軌受飲之¶
¶
子瞻符取¶
¶
東坡曰余愛玉女河水破竹為契使寺僧藏其一以為¶
往來之信謂之調水符其詩云欺謾久成俗闗市有棄¶
繻誰知南山下取水亦置符古人辨淄澠皎若鶴與鳬¶
吾今既謝此但視符有無常思汲水人智出符之餘多¶
<pb:KR3k0052_WYG_022-30b>¶
防竟無及棄置為長吁¶
¶
鴻漸杓揚¶
¶
張又新水録唐李季卿刺湖州至維&KR0045;遇陸鴻漸謂曰¶
君善茶天下所聞&KR0045;子南泠水又竒絶今者二妙千¶
載一遇何可輕失乃命軍士謹信者挈瓶操舟深詣南¶
泠陸潔器以待俄水至陸以杓&KR0045;水曰江則江矣非南¶
泠者似臨岸水使者稱不敢紿既而傾諸盆至半遽止¶
<pb:KR3k0052_WYG_022-31a>¶
又以杓&KR0045;之曰此南泠者矣使者蹶然駭曰某自南泠¶
齎水至岸舟盪去其半懼其少取岸水増之處士之鑒¶
神鑒也李大驚¶
¶
時平乃清¶
¶
博士吳淑水賦新豐則時平乃清臨淄則世亂而竭¶
按唐書新豐鸚鵡谷水清世傳谷水清天下平述征記¶
臨淄牛山下有女水齊人諺世治則女水清世亂則女¶
水竭故慕容超時乾涸彌載及宋武北征乃激洪流¶
<pb:KR3k0052_WYG_022-31b>¶
風起輒動¶
¶
吳孫權至湓城自標井地令人掘之得故井銘曰漢潁¶
陽侯灌嬰所開井甚深遇江中風浪起此井水輒動¶
¶
黒水¶
¶
黒水源出陜西行都司肅州衛城北十五里又地志云¶
黒水出張掖縣雞山¶
¶
白水¶
¶
源出肅州衛城西南二十里下流與紅水黒水合¶
<pb:KR3k0052_WYG_022-32a>¶
¶
紅水¶
¶
源出肅州衛城東南山谷中下流與黒白水合¶
¶
藍水¶
¶
杜詩藍水逺從千澗落¶
¶
五渡水¶
¶
韶州圖經曲江縣脩仁水北有三楓亭五渡水齊范雲¶
為始興守至脩仁水酌而飲之賦詩云三楓何習習五¶
渡何悠悠又陶秀實清異錄武夷山有石如立壁巔隠¶
一泉分七派山僧顛堅名為七絃水¶
<pb:KR3k0052_WYG_022-32b>¶
¶
三泖水¶
¶
三泖水在松江府城西南即華亭谷水也晉陸機對武¶
帝云三泖冬温夏涼而圖經又以泖有上中下之名舊¶
縣圖以近山涇圓者曰圎泖近泖橋濶者曰大泖自泖¶
而上縈繞百餘里者曰長泖¶
¶
泉¶
¶
　爾雅水本曰源源曰泉正直上出曰檻泉從上溜下¶
<pb:KR3k0052_WYG_022-33a>¶
　曰下泉湧出曰濆泉側出曰氿泉所出同所歸異曰¶
　肥泉異出同流曰瀵泉¶
¶
刺山¶
¶
漢書李廣利為貳師將軍伐大宛還士衆渴甚廣利拔¶
佩刀刺山飛泉湧出¶
¶
拜井¶
¶
東漢耿恭字伯宗為戊巳校尉疎勒城傍有澗水匈奴¶
來攻據澗上流絶之士卒不得飲恭於城中穿井十五¶
丈無水乃嘆曰昔貳師將軍拔刀刺山而泉湧乃整衣¶
<pb:KR3k0052_WYG_022-33b>¶
向井再拜為士卒禱有頃飛泉奔出衆皆稱萬嵗因&KR0045;¶
水示虜虜以為神遂引去¶
¶
盤龍¶
¶
酉陽雜俎元街縣有泉眼中水旋如盤龍或試撓破之¶
尋手成龍狀驢馬飲之皆驚走¶
¶
走蛇¶
¶
六帖楊師晟師次方渠水乏有青蛇下走視其跡水從¶
<pb:KR3k0052_WYG_022-34a>¶
而流使築防環之遂為停淵軍士仰足命泉曰應聖¶
¶
石門貪泉¶
¶
晉吳隠之字處黙為廣州刺史石門有貪泉俗云飲此¶
水者亷士皆貪隠之酌而飲之為詩曰古人云此水一¶
飲懐千金試使夷齊飲終當不易心又唐馮立為廣州¶
都督見貪泉曰此豈隠之所酌耶吾雖日飲此水庸易¶
吾性哉遂極飲而去¶
¶
梁州亷泉¶
¶
梓潼人范柏年初見宋明帝言及廣州貪泉帝因問卿¶
<pb:KR3k0052_WYG_022-34b>¶
鄉土復有此泉否答曰梁益間惟有文川武鄉亷泉讓¶
水不聞有貪泉又問卿宅在何處曰臣所居在亷讓之¶
間帝嗟其善對即拜梁州刺史¶
¶
鬱林瑞泉¶
¶
鬱林城南南流江之濱有紫泉宋嘉定中改名瑞泉元¶
至治初御史張思敬鐫瑞泉二字勒碑於上泉遂竭居¶
人去其碑泉復如舊¶
<pb:KR3k0052_WYG_022-35a>¶
¶
新喻醴泉¶
¶
臨江府新喻縣西有醴泉宋黄庭堅過此飲之而甘曰¶
惜張又新陸鴻漸不及知也因題其旁柱曰醴泉¶
¶
蒼梧漫泉¶
¶
梧州府蒼梧縣東門外有氷井南對火山唐大厯三年¶
經略使元結飲之甘冽作漫泉銘有火山無火氷井無¶
氷之句宋紹興間知州任詔砌為雙井至今一清一濁¶
皆深可六七尺¶
<pb:KR3k0052_WYG_022-35b>¶
日南淫泉¶
¶
拾遺錄日南有泉曰淫泉男女飲之則淫又妙徳先生¶
嘗謂人曰昔有一國有狂泉飲之無不狂者君穿井¶
自飲獨得無恙國人反謂君不狂為狂聚謀共執國¶
君灸艾針藥君不任其苦酌泉飲之即狂矣按¶
妙徳先生傳袁粲作¶
¶
取泉置遞¶
¶
芝田録唐李徳裕任中書愛飲常州恵山寺泉自毗至¶
<pb:KR3k0052_WYG_022-36a>¶
京置遞舖號水遞有一僧謁見曰所謁相公者為相公通¶
常州水脈京師一眼井與恵山寺泉脈相通徳裕大笑其荒¶
唐僧曰相公欲飲恵山泉當在昊天觀常住庫後取徳裕¶
乃以恵山一甖昊天一甖雜以他水八瓶暗記其處遣僧辨¶
析僧因啜嘗止取恵山寺與昊天觀二甖徳裕大竒之即¶
停其水遞由是人不告勞浮議遂息按恵山或曰慧山¶
¶
酌泉題楹¶
¶
衡州府北甘泉寺有萊公泉宋冦萊公南遷日題於東楹¶
曰平仲酌泉經此回望北闕黯然而去未幾丁謂之過此題¶
<pb:KR3k0052_WYG_022-36b>¶
於西楹曰謂之酌泉禮佛而去范諷留詩於寺曰平仲酌¶
泉回北望謂之禮佛向南行烟嵐翠鎖門前路轉使高僧¶
厭寵榮淳熈中南軒張栻榜此泉曰萊公泉又青州府¶
西門外有范公泉宋范仲淹知青州有恵政洋溪側出¶
醴泉人以范公目之今醫家用以丸藥名青州白丸子¶
¶
一冷一温¶
¶
唐子西遊湯泉記恵州過水十餘里得白水山行一里¶
<pb:KR3k0052_WYG_022-37a>¶
許得佛跡院院中湧二泉一冷一温二泉相去步武間¶
而東泉熱甚殆不可觸指以西泉解之然後調適可浴¶
¶
半冷半温¶
¶
江乗縣東南有泉半冷半温共出一壑又郴州永興縣¶
南有圓泉半煖半冷冷處極清煖處極濁¶
¶
卓錫¶
¶
唐子西卓錫泉記吾遊羅浮至寳積寺飲泉而甘寺僧¶
曰此卓錫泉也昔梁景泰禪師居此山其徒以無水難¶
之師笑而不答已而庵成師卓錫于地泉湧數尺自是¶
<pb:KR3k0052_WYG_022-37b>¶
得井山中賴之¶
¶
投金¶
¶
杜陽雜編滄洲乆視山下出澄綠泉亦謂之流綠渠投¶
之金石終不沈沒¶
¶
濺珠¶
¶
四川龍州宣撫司東泉㵼石崖噴激如珠名濺珠泉¶
¶
粲玉¶
¶
<pb:KR3k0052_WYG_022-38a>¶
四川黎州安撫司南有粲玉泉俗傳唐三藏至此持梵¶
音而泉湧名梵音水宋政和間太守宇文侯過而飲之¶
曰佳泉也易名粲玉¶
¶
瀑布¶
¶
瀑布泉是處有之李白廬山瀑布詩日照香爐生紫烟¶
遙看瀑布挂前川飛流直下三千尺疑是銀河落九天¶
¶
濯纓¶
¶
濯纓泉在成都府什邡縣北宋程珦有詩一在荆州府¶
歸州東南内有神蛇人穢其水其蛇輒見¶
<pb:KR3k0052_WYG_022-38b>¶
¶
白道¶
¶
大同府有白道泉即飲馬長城處¶
¶
紅泥¶
¶
臨洮府蘭縣東有紅泥泉出臯蘭山下¶
¶
平疴¶
¶
平疴泉在和州北其水甚温梁昭明太子浴於此蘇軾¶
秦觀劉貢父皆有詩¶
<pb:KR3k0052_WYG_022-39a>¶
¶
知時¶
¶
道州望仙門内有知時泉鑿石象龍以道其流夏至則¶
盈秋分則涸宋紹興間郡守辛公創亭而扁之¶
¶
鶴鳴¶
¶
鶴鳴泉在潛山縣西真源宫四時不竭相傳白鶴道人¶
嘗止此¶
¶
虎跑¶
¶
虎跑泉一在杭之南山大慈寺距城十里唐性空大禪¶
師來遊此山以無水將他之忽神人告曰自師來我等¶
<pb:KR3k0052_WYG_022-39b>¶
徼恵甚大柰何棄去南岳童子當遣二虎來移師無憂¶
也翌日果見二虎跑山出泉甘冽勝常大禪師因留建¶
立伽藍蘇東坡詩有虎移泉趁行脚盖紀實云¶
¶
金沙¶
¶
金沙泉在湖州府顧渚山唐時進紫筍茶太守具牲幣¶
祭之泉始發源供御者畢水即微減供堂畢水即減半¶
太守造茶畢即涸矣元正元間中書省官致祭一夕水¶
<pb:KR3k0052_WYG_022-40a>¶
溢可溉田千頃賜名瑞應泉¶
¶
玉液¶
¶
玉液泉在隆慶府西南元時取造玉液酒故名又江州¶
有寳盌泉徐陵文泉流寳盌遙憶湓城¶
¶
舞水¶
¶
南陽府舞陽縣東南三河南岸有舞水泉泉踴躍若舞¶
故名¶
¶
滑石¶
¶
桂林府靈川縣北有龍隠泉舊名滑石泉宋鄒浩詩馬¶
<pb:KR3k0052_WYG_022-40b>¶
頭今日度嚴闗十九年前去復還惟有流泉聲似舊凭¶
欄重聴響潺潺¶
¶
一人¶
¶
一人泉在金陵鍾山高峰絶頂僅容一勺挹之不竭王¶
安石詩蹇淺一人泉¶
¶
七賢¶
¶
七賢泉在衛輝府輝縣山陽西社七賢竹林七賢王戎¶
<pb:KR3k0052_WYG_022-41a>¶
向秀等也¶
¶
喜客¶
¶
喜客泉在茅山客至則泉湧出¶
¶
恵民¶
¶
恵民泉在漳州府城北門外¶
¶
君子¶
¶
君子泉在黄州府治北宋通判孟震亨有賢徳君¶
子庭中有泉蘇東坡因名之黄庭堅詩雲夢澤邉君子¶
泉水無名字託人賢¶
<pb:KR3k0052_WYG_022-41b>¶
¶
老翁¶
¶
老翁泉在眉州蟇頥山東其山高大分為兩股泉出兩¶
股之間北附右股之下畜而為井日可飲百家宋蘇洵¶
嘉祐集云十數年前月夜有一老翁蒼顔白髮偃息泉¶
上就之則隠而入於泉弗見洵甃以石建亭覆之因作¶
銘¶
¶
十九¶
¶
<pb:KR3k0052_WYG_022-42a>¶
十九泉在鞏昌府成縣杜詩近接西南地常懷十九泉¶
¶
六一¶
¶
宋歐文忠公將老自號六一居士杭州西湖僧恵勤能¶
詩嘗受知於公後公薨勤亦逝勤弟子畫六一公像與¶
勤像而祀之有泉出講堂下蘇東坡守杭遂本勤意而¶
名之曰六一泉因為之銘¶
¶
雌雄¶
¶
雌雄泉在䕫州府梁山縣多喜山下有雌雄二泉春夏¶
左盈右竭秋冬左竭右盈¶
<pb:KR3k0052_WYG_022-42b>¶
¶
男女¶
¶
梧州府陸川縣有温泉在妙峒水旁自竅中出泉有二¶
左曰男泉右曰女泉¶
¶
五眼¶
¶
五眼泉在臨洮府蘭縣臯蘭山下泉有五眼故名相傳¶
霍去病擊匈奴至此以鞭卓地而泉出成都府茂州治¶
有五福泉吳江縣南有六品泉唐陸羽品為第四泉宋¶
<pb:KR3k0052_WYG_022-43a>¶
張又新品為東南第六泉¶
¶
百脈¶
¶
百脈泉在濟南府章丘縣南百脈俱發故名宋曽鞏云¶
厯下諸泉皆岱隂伏流所發西則趵突為魁東則百脈¶
為冠¶
¶
杜康釀酒¶
¶
杜康泉在濟南府舜祠西廡下世傳康於此釀酒或以¶
楊子江心水及恵山泉秤之各重二十四銖是泉¶
重二十三銖¶
<pb:KR3k0052_WYG_022-43b>¶
¶
陸羽試茶¶
¶
湖廣沔陽州景陵縣西北有文學泉唐陸羽得此泉以¶
試茶故名¶
¶
妬女¶
¶
述異記妬女泉在并州凡婦女靚粧彩服至其地者必¶
興雷雨¶
¶
僕夫¶
¶
<pb:KR3k0052_WYG_022-44a>¶
僕夫泉在杭州孤山僧智圎有僕夫藝竹得泉故名¶
又元時僧芳洲鑿地得此泉遂名後僕夫泉¶
¶
細水¶
¶
細水泉在大同府盂縣東其泉細微而縈迴不絶¶
¶
小山¶
¶
遼東都司義州衛西北有小山泉按明朝遣将征虜聞¶
虜王脱古思脱木兒在捕魚兒海遂由大寧慶州兼道¶
而進軍士無水渴甚忽聞其地有聲如駮使人視之則¶
泉水奔流士馬就飲衆咸歡呼曰此朝廷之福也先是¶
<pb:KR3k0052_WYG_022-44b>¶
上嘗夢殿西北隅有小山流泉直下至御足所履而止¶
至是小山泉湧適與夢符¶
¶
菩薩¶
¶
蘇東坡序寒溪少西數百步則為西山寺有泉色白而¶
甘號菩薩泉李常侍謂予曰豈昔阿育王所鑄文殊金¶
像所在乎¶
¶
羅漢¶
¶
<pb:KR3k0052_WYG_022-45a>¶
羅漢泉在瑞州府五峰山上有羅漢像横臥水際故名¶
¶
阿對¶
¶
河南閿鄉縣西南有阿對井一名阿對泉按阿對本東¶
漢楊震家僮嘗引此井泉灌蔬故唐吳融閿鄉卜居詩¶
六載抽毫侍禁闈可堪衰病決然歸五陵年少如相問¶
阿對泉頭一布衣¶
¶
參寥¶
¶
參寥泉在西湖智果寺事見清明淘井¶
<pb:KR3k0052_WYG_022-45b>¶
墜筆¶
¶
荆州府松滋縣南苦竹寺有竹泉宋至和初有僧浚井¶
得一筆後黄庭堅謫黔過此視筆曰此吾蝦蟇培所墜¶
也因知此泉與蝦蟇培相通¶
¶
滌鉢¶
¶
南雄府始興縣連城寺有洗鉢泉相傳大士雲遊至此¶
滌鉢¶
¶
撫掌¶
¶
<pb:KR3k0052_WYG_022-46a>¶
圖經餘杭縣洞霄宫有撫掌泉相傳錢武肅王至宫撫¶
掌而泉湧出¶
¶
滴乳¶
¶
四川順慶府西有滴乳泉昔有道士何志全飲此泉年¶
八十面如桃紅¶
¶
潛虬¶
¶
宜興縣頥山有潛虬泉幽深澄澈中有異魚四足能行¶
率數嵗一出出必有水災¶
<pb:KR3k0052_WYG_022-46b>¶
鳴犢¶
¶
鳴犢泉在西安府城南鳴犢鎮相傳因犢跑鳴得泉故¶
名¶
¶
馬踐¶
¶
隋史鳥鼠山俗呼高武隴其下渭水所出絶壁千仭諸¶
羌馬足所踐忽飛泉湧出號玉漿泉¶
¶
燕來¶
¶
彬州府西有燕泉以燕來時泉生去時泉涸故名宋折¶
<pb:KR3k0052_WYG_022-47a>¶
彦質居彬剪茅為亭名燕泉亭¶
¶
靈砂¶
¶
圖經黄山東峰下有朱砂湯泉可以㸃茶春時色即微¶
紅昔人題詩三十六峰高倚天瑤臺金闕貯神仙嵩陽¶
居與黄山比猶少靈砂一道泉¶
¶
礐石¶
¶
苕溪漁隠東坡所記湯泉秦川之駱谷渝州之陳氏山¶
君之賦東城及匡廬汝水尉氏驪山後謫居恵州¶
遊白水山佛跡巖浴於湯泉共有其八矣余之所見新¶
<pb:KR3k0052_WYG_022-47b>¶
安之黄山閩中之劔浦亦有其二矣第湯泉多作硫黄¶
氣浴之則襲人肌膚惟驪山是礐石泉並無此氣¶
¶
玉龍¶
¶
地理志唐天寳六年更温泉湯曰華清宫湯治井為池¶
環山列宫室制度宏麗安禄山在范陽以玉魚龍鳬鴈¶
石梁石蓮花以獻上恱命陳於湯中因幸焉将解衣而¶
入魚龍鳬鴈皆奮鱗舉翼狀若飛動上因恐却之¶
<pb:KR3k0052_WYG_022-48a>¶
¶
石蠏¶
¶
河南登封縣嵩山有白龜泉泉有石蠏客問道士楊洞¶
曰蠏旁行天性乎洞微以手指之即直行¶
¶
感應¶
¶
感應泉在平樂府城北宋鄒浩謫居昭州以江水不可¶
飲汲于數里外後所居嶺下有泉湧出及將北歸數日¶
前泉乃涸旋有人至門上厲聲曰侍郎歸矣翌日果拜¶
命歸至常州卒楊時挽詩泉甘不出户客至豈無神¶
<pb:KR3k0052_WYG_022-48b>¶
安樂¶
¶
叙州府涪溪側有泉味甘美盛夏水冽冬月則温黄庭¶
堅號為安樂泉謂飲之令人安樂也¶
¶
猪龍¶
¶
眉州城石佛鎮乃蘇軾别業有猪龍泉軾嘗云聞百年¶
前有牝猪伏於此化為二鯉盖猪龍也世莫有見者余¶
偶見之以告妻兄王愿愿疑余誕因禱於泉二鯉復出¶
疑始釋¶
<pb:KR3k0052_WYG_022-49a>¶
¶
蝦蟆¶
¶
蝦蟆泉在河南陜州城西門外水自石眼中流出内生¶
科斗禱雨即應唐韓文公詩居然鱗介不能容石眼環¶
環水一鍾聞道旱天祈得雨只疑科斗是蛟龍¶
¶
穿巖越壑¶
¶
詩史唐宣宗微時以武宗忌之遯跡為僧游方外與黄¶
蘗禪師同觀瀑布泉禪師一聨云穿巖越壑不辭勞倒¶
底方知出處髙宣宗續之曰溪澗豈能留得住終歸大¶
海作波濤¶
<pb:KR3k0052_WYG_022-49b>¶
¶
涵雲注玉¶
¶
宋秦少游湯泉賦大江之濱東城之野有泉出焉直回¶
峰負深谷分埒引源迤邐相屬晨夜有聲涵雲注玉薄¶
為虎鬚洑為魚目鱗介莫潛遇者斯浴此何水也哉野¶
老告余曰泓泓㳙㳙莫虞嵗年不火而燠其名温泉嗚¶
呼豈非熒惑蒞於上耶燭龍隠於中耶旁通咸池日御¶
之所經耶幽精沈魄隂賞其負耶丹砂黄硫金石之氣¶
<pb:KR3k0052_WYG_022-50a>¶
酷悍之所激耶¶
¶
霹靂¶
¶
南安府大庾嶺有霹靂泉相傳宋時大旱有僧致禱一¶
夕大雷雨泉出於竇故名¶
¶
參斗¶
¶
湖廣均州東有參斗泉雖千人汲之此水不減不汲亦¶
不増相傳參斗二星下臨故名¶
¶
一脈縈莎¶
¶
鄭谷石門山泉詩一脈清泠何所之縈莎漱蘚入僧池¶
<pb:KR3k0052_WYG_022-50b>¶
¶
萬音落石¶
¶
王介甫水簾泉詩淙淙萬音落石巔皎皎一派當簷前¶
清風髙吹鸞鶴淚白日下照蛟龍涎浮雲装額自能掩¶
缺少琢鈎相與懸朱門試問幽人價翡翠鮫綃不值錢¶
¶
湧出玉壺¶
¶
濟南府西有趵突泉一名瀑流出山西王屋山下元趙¶
孟頫詩濼水發源天下無平地湧出白玉壺谷虚只恐¶
<pb:KR3k0052_WYG_022-51a>¶
元氣泄嵗旱不愁東海枯¶
¶
界破氷綃¶
¶
金線泉在濟南府西石甃方池泉亂發其下東注城濠¶
澄澈見底有金線一道隠起水面宋曽鞏詩玉甃常浮¶
顥氣鮮金絲不定路南泉無風到底塵埃盡界破氷綃¶
一片天¶
¶
明月¶
¶
明月泉在太原府五臺山中俗傳以紗帛障目下視或¶
見月在水中¶
<pb:KR3k0052_WYG_022-51b>¶
¶
白雲¶
¶
白雲泉在吳縣天平山白樂天題以絶句范文公繼此¶
有作泉名遂著¶
¶
天齊¶
¶
齊地記泉中流出瓦瓦上有天齊二字晏子曰吾聞江¶
深五里海深十里此泉與天齊也¶
¶
雨湧¶
¶
<pb:KR3k0052_WYG_022-52a>¶
袁州府楊岐山有雨湧泉相傳與海通天欲雨泉水先¶
湧宋周兊詩楊岐山下出靈泉與海相通亘古傳洶湧¶
便知天欲雨為言隂石不須鞭¶
¶
蘆葭¶
¶
酉陽雜俎玉門有蘆葭泉周二丈深一丈駞馬千頭飲¶
之不竭¶
¶
茯苓¶
¶
茯苓泉在杭州府靈隠寺後山古松婆娑泉極甘冽¶
<pb:KR3k0052_WYG_022-52b>¶
谷簾¶
¶
谷簾泉在南康府西其水如簾布巖而下者三十餘派¶
唐陸羽茶經品其水為天下第一按此水出康王谷中¶
¶
石臼¶
¶
圖經施州南寨石臼溪旁其泉源有七眼¶
¶
上善¶
¶
唐地理志坊州谷中無水東北七里有上善泉開成二¶
年刺史張怡架水入城以紓逺汲四年刺史崔駢復増¶
<pb:KR3k0052_WYG_022-53a>¶
脩之民獲其利為立祠祀之¶
¶
潤德¶
¶
潤德泉在鳳翔府岐山縣西北周公廟傍相傳時平則¶
流亂則竭宋雍熈中賜今名有碑記¶
　山堂肆考卷二十二¶
<pb:KR3k0052_WYG_022-53b>¶
