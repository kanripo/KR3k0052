# -*- mode: mandoku-view -*-
#+TITLE: 山堂肆考
#+DATE: 2019-03-29 20:25:23.483388
#+PROPERTY: ID KR3k0052
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 10
<pb:KR3k0052_WYG_010-1a>¶
¶
卷十¶
欽定四庫全書¶
　山堂肆考卷十　　　　　明　彭大翼　撰¶
時令¶
¶
¶
上巳¶
¶
　三月節後巳日為上巳月建辰則已為除日以除不¶
　祥也魏已後但用不復用已矣上巳一曰¶
　上除一曰元已¶
¶
祈介祉¶
¶
應劭風俗通按周禮女巫掌嵗時以祓除疾病禊者潔¶
<pb:KR3k0052_WYG_010-1b>¶
也故於水上盥潔之也已者祉也邪疾已去祈介祉也¶
¶
倒俗塵¶
¶
宋之問詩褉飲豈吾事聊以倒俗塵¶
¶
飲東流¶
¶
續漢志三月上巳日官民竝禊飲於東流之上¶
¶
集西池¶
¶
王直方詩話宋元祐中秘閣上巳日集西池王仲玉有¶
<pb:KR3k0052_WYG_010-2a>¶
詩張文潛和之最工翠浪有聲黄繖動春風無力綵旌¶
垂秦少游詩簾幙千家錦繡垂仲玉笑曰又待入小石¶
調也¶
¶
過平陽第¶
¶
漢書武帝即位數年無子平陽公主求良家女十餘人¶
飾置於家武帝祓灞上還過主家見所侍美人帝不悦¶
既飲謳者進帝獨悦衞子夫賜平陽公主金千斤¶
¶
㑹薄洛津¶
¶
東漢書袁紹上巳日大㑹賓從於薄洛津聞魏郡兵及¶
<pb:KR3k0052_WYG_010-2b>¶
黒山賊共覆鄴城坐中客家在鄴者皆憂怖失色紹容¶
色自若¶
¶
蘭亭禊事¶
¶
晉王羲之蘭亭序永和九年嵗在癸丑暮春之初㑹於¶
㑹稽山隂之蘭亭修禊事也羣賢畢至少長咸集此地¶
有崇山峻嶺茂林修竹又有清流激湍映帶左右引以¶
為流觴曲水列坐其次雖無絲竹管絃之盛一觴一詠¶
<pb:KR3k0052_WYG_010-3a>¶
亦足以暢叙幽情是日也天朗氣清恵風和暢仰觀宇¶
宙之大俯察品類之盛所以遊目騁懷足以極視聽之¶
娯信可樂也㑹之日同事者太原孫綂等四十有一人¶
唐孟浩然蘭亭詩垂栁金堤合平沙翠幕連不知王逸¶
少何處㑹羣賢¶
¶
蓬池禊飲¶
¶
蕭頴士蓬池禊飲序禊逸禮也鄭風有之蓋取諸勾萌¶
發達陽景敷煦握芳蘭臨清川乗和蠲潔用徼介祉厥¶
義存矣¶
<pb:KR3k0052_WYG_010-3b>¶
¶
少陵作歌¶
¶
西京記樂遊園漢宣帝所造唐長安中太平公主於原¶
上置亭遊賞其地四望寛敞每三月上巳九月重陽士¶
女遊戲就此祓禊登髙幄幕雲布車馬填塞綺羅耀日¶
馨香滿路詞人賦詩翌日傳於京師故杜少陵有樂遊¶
園歌¶
¶
居易獻詩¶
¶
<pb:KR3k0052_WYG_010-4a>¶
白居易宴洛濱序開成二年三月三日河南尹李待價¶
以人和嵗稔將禊於洛濱前一日啓留守裴令公公明¶
日召白居易蕭籍李仍叔劉禹錫鄭居中李惲李道樞¶
崔晉張可續盧言苗愔裴儔裴洽楊魯士𢎞謩一十五¶
人合宴於舟中由斗亭厯魏堤抵津橋登臨泝㳂自晨¶
及暮賞心樂事盡得於今日矣若不記録謂洛無人晉¶
公首賦鏗然玉振顧謂四座繼而和之居易舉酒抽毫¶
作十二韻詩以獻¶
<pb:KR3k0052_WYG_010-4b>¶
捧劔¶
¶
續齊諧記晉武帝問尚書郎摰虞曰三日曲水之義云¶
何答曰漢章帝時平原徐肇以三月初生三女至三日¶
俱亡一村以為怪乃相攜之水濱盥洗因水以泛觴曲¶
水之義起於此也帝曰若如所談便非佳事尚書郎束¶
晳曰摰虞小生不足以知之臣請説其始昔周公城洛¶
邑因流水以泛酒故逸詩云羽觴隨波又秦昭王三日¶
置酒河曲有金人出捧水心劒曰令君制有西夏秦霸¶
<pb:KR3k0052_WYG_010-5a>¶
諸侯乃因此處立為曲水相沿皆為盛事帝大悦賜束¶
黄金五十斤遷摰虞陽城令按晳字廣微¶
¶
賜圈¶
¶
唐景龍記祓禊於渭陽上賜羣臣細栁圈各¶
一云帶之可免蠆毒也¶
¶
結錢為龍¶
¶
妝樓記長安有妓樂者結錢為龍作錢龍宴¶
¶
㸃油成鳳¶
¶
圖經池陽上巳日婦女以薺花㸃油灑之水中成龍鳯¶
<pb:KR3k0052_WYG_010-5b>¶
之狀則吉謂之油花卜¶
¶
東堂¶
¶
晉起居注臨流杯池依東堂㑹¶
¶
南澗¶
¶
晉孫綽詩序以暮春之始解禊於南澗之濱¶
¶
蠶市¶
¶
城都記逺近祈福於龍橋命曰蠶市¶
<pb:KR3k0052_WYG_010-6a>¶
¶
龍池¶
¶
陸翽鄴中記華林園中千金堤上作兩銅龍相向吐水¶
以注天泉池通御溝中石季龍及皇后百官¶
臨池賞㑹¶
¶
登劉安臺¶
¶
宋書武帝登八公山劉安故臺望曰城郭如¶
疋練之繞叢花也¶
¶
受崔女盎¶
¶
續搜神記盧充家西有崔少府墓一日充獵隨逐一麞¶
<pb:KR3k0052_WYG_010-6b>¶
不覺逺忽見一黒門如府舎問鈴下對曰崔少府府也¶
進見少府少府語充曰尊府君為索小女婚故相迎耳¶
三日婚畢崔少府曰君可歸女生男當以相還充既與¶
崔女别至四年之臨水戲遥見傍水犢車充¶
往開車户見崔女并少府抱一兒還充又與金盌及贈¶
詩一首充受之女忽不見後充詣市賣盌崔女姨曰我¶
妹未嫁而亡嘗贈以金盌著棺云¶
<pb:KR3k0052_WYG_010-7a>¶
¶
上履¶
¶
唐輦下嵗時記唐人上巳日在曲江傾都禊飲踏青盧¶
公範饋飾儀上踏青鞋履¶
¶
聽琴¶
¶
韓退之上巳宴太學聽彈琴序曰天子肇置三令節詔¶
公卿羣有司率厥官屬飲酒以樂三月初吉實維其時¶
司業武公少儀於是緫太學儒官三十六人列宴於祭¶
酒之堂有一儒生魁然其形抱琴而來厯階而升坐乎¶
樽俎之南鼓有虞之南風賡之以文王宣父之操武公¶
<pb:KR3k0052_WYG_010-7b>¶
作詩歌以美之¶
¶
招魂續魄¶
¶
韓詩外傳三月桃花水下之時鄭國上巳日於溱洧二¶
水上招魂續魄秉蘭草祓除不祥也¶
¶
出堰臨陂¶
¶
梁沈約詩麗日屬上巳芳年俱在斯開花已¶
匝樹流鶯復滿枝洛陽繁華子長安輕薄兒東出千金¶
<pb:KR3k0052_WYG_010-8a>¶
堰西臨鴈鶩陂游絲映空轉高栁拂池垂緑幘文照耀¶
紫燕光陸離清晨戲伊水薄暮宿蘭池注云紫燕良馬¶
名¶
¶
天氣新¶
¶
杜麗人行天氣新長安水邊多麗人¶
¶
年光促¶
¶
王勃詩上巳年光促中川興緒遙¶
¶
方軌連軫¶
¶
夏綂别傳綂字仲御嘗詣洛中洛中公主已¶
<pb:KR3k0052_WYG_010-8b>¶
下莫不方軌連軫竝至南浮橋邊祓禊綂時在船中暴¶
所市藥穏坐不摇賈充望見深竒其節使問船中安坐¶
者為誰綂徐答曰㑹稽民間夏仲御也充引船與語其¶
應如響勸之仕俛而不答充曰卿能作鄉土間曲乎曰¶
昔曹娥投水國人哀之為作河女之章伍子胥以忠投¶
海國人哀之為作小海唱今欲歌之乃以足叩舷引聲¶
清激大風應至雲雨交集充令妓女盛服繞船三匝綂¶
<pb:KR3k0052_WYG_010-9a>¶
危坐如故若無所聞充悵然曰此呉兒木腸石心也¶
¶
握蘭采艾¶
¶
梁簡文帝詩握蘭惟是旦采艾亦今朝¶
¶
清明¶
¶
　嵗時百問萬物生長此時皆清淨明潔故謂之清明¶
¶
桐華¶
¶
六帖清明桐始華歐陽公詩桐華應&KR0049;催佳節榆火推¶
恩忝侍臣¶
<pb:KR3k0052_WYG_010-9b>¶
榆火¶
¶
周禮四時變國火謂春取榆栁之火夏取棗杏之火夏¶
季取桑柘之火秋取柞楢之火冬取槐檀之火唐輦下¶
嵗時記清明取榆栁之火以賜近臣順陽氣也韋莊詩¶
内官初賜清明火上相閒分白打錢王建詩寒食内人¶
常白打庫中先散與金錢按齊雲論白打蹴踘戲也兩¶
人對踢為白打三人角踢為官塲又丁晉公有白打大¶
&KR3103;斯¶
<pb:KR3k0052_WYG_010-10a>¶
¶
和冷粥¶
¶
白樂天詩留𩛿和冷粥出火煮新茶¶
¶
試新茶¶
¶
蘇東坡詩且將新火試新茶杜甫詩朝來新火起新烟¶
湖色春光浄客船繡羽銜花他自得紅顔騎竹我無縁¶
註云繡羽眼前所見文禽銜花也¶
¶
拔河¶
¶
景龍文館記清明節唐中宗命侍臣為㧞河之戲以大¶
麻絙兩頭繫千條小繩數人執之争挽以力弱者為輸¶
<pb:KR3k0052_WYG_010-10b>¶
又按景龍四年上御梨園命三品以上抛毬拔河韋巨¶
源唐休璟衰老隨絚踣地不能興上及皇后妃臨觀大¶
笑¶
¶
淘井¶
¶
志林黄州俗清明淘井東坡在黄州夢參寥誦所作新¶
詩覺而記兩句云寒食清明都過了石泉榆火一時新¶
夢中曰火固新矣泉何故新答曰俗以清明日淘井後¶
<pb:KR3k0052_WYG_010-11a>¶
七年守錢塘而參寥已居智果院軾於寒食之明日泛¶
湖謁參寥汲泉鑚火烹黄蘗茶忽悟所夢詩作應夢記¶
¶
風作意¶
¶
宋陳簡齋詩東風也作清明意開遍來禽一樹花¶
¶
雨斷魂¶
¶
杜牧之詩清明時節雨紛紛路上行人欲斷魂借問酒¶
家何處有牧童遥指杏花村¶
¶
鬬雞¶
¶
東城父老傳唐明皇樂民間清明鬬雞戲及即位治雞¶
<pb:KR3k0052_WYG_010-11b>¶
坊索長安雄雞金尾鐵距髙冠昻尾千數養於雞坊選¶
六軍小兒五百使教飼之時賈昌年七嵗為五百小兒¶
長天子甚愛幸之金帛之賜日至其家又云明皇以乙¶
酉生而喜鬭雞是兆亂之象也¶
¶
走狗¶
¶
秦中嵗時記鬭鷄走狗禁煙前後¶
¶
湖州進茶¶
¶
<pb:KR3k0052_WYG_010-12a>¶
嵗時記清明日湖州進紫筍茶¶
¶
城南飲水¶
¶
麗情集崔䕶舉進士不第清明獨遊都城南見一莊叩¶
門求飲有女子開門以盂水至䕶飲之倚小桃柯獨立¶
屬意殊厚及來嵗清明䕶復往則門已扄鎖䕶題云去¶
年今日此門中人面桃花相映紅人面不知何處去桃¶
花依舊笑東風後日復往至門聞哭聲一老父曰子非¶
崔䕶耶吾女比見桃花詩句絶食而卒崔亦感動大呼¶
曰某在此女遂復生¶
<pb:KR3k0052_WYG_010-12b>¶
¶
宴曲江亭¶
¶
東城父老傳清明新進士開宴集於曲江亭既徹饌則¶
移樂泛舟又有燈閣打毬之㑹¶
¶
遊芳樹園¶
¶
夢華録京師清明日四野如市芳樹之下園圃之内羅¶
列杯盤互相酧勸歌兒婦女徧滿亭臺抵暮而歸¶
¶
鼠化¶
¶
<pb:KR3k0052_WYG_010-13a>¶
清明三月節田鼠化為鴽按爾雅注鼫鼠形大如鼠頭¶
似兎尾有毛青黄色好食田中粟豆本草素問鴽鶉也¶
似鴿而小説文注鴽曰鴾母蓋青州呼䳺鶉為鴾母也¶
鮑氏曰鼠隂類鴽陽類陽氣盛故化為鴽蓋隂為陽所¶
化也¶
¶
虹見¶
¶
虹始見詩所謂螮蝀俗謂之也注䟽是隂陽交會之¶
氣¶
<pb:KR3k0052_WYG_010-13b>¶
立夏¶
¶
　孝經緯斗指東南維為立夏東漢律厯志立夏之日¶
　晷長四尺三寸八分禮儀志立夏之日夜漏五刻京¶
　師百官皆衣赤¶
¶
迎南郊¶
¶
禮月令先立夏三日太史謁之天子曰某日立夏盛徳¶
在火天子乃齋立夏之日天子親帥三公九卿大夫以¶
迎夏於南郊¶
<pb:KR3k0052_WYG_010-14a>¶
¶
禮南方¶
¶
周禮春官宗伯以赤璋禮南方注云立夏為赤精之帝¶
故赤璋以象夏物之明達¶
¶
清風至¶
¶
易通卦騐立夏清風至暑鵲鳴愽榖飛電見龍升天按¶
龍心星名¶
¶
疊雲吐¶
¶
唐韋應物立夏詩長風始飄閣疊雲纔吐嶺按應物長¶
安京兆人¶
<pb:KR3k0052_WYG_010-14b>¶
¶
夏¶
¶
　西漢律厯志夏假也言物假大乃宣平也纂要夏曰¶
　朱明亦曰長嬴朱夏炎夏三夏九夏節曰炎節又曰¶
　修景¶
¶
炎帝執衡¶
¶
漢魏相曰南方之神炎帝秉離執衡司夏¶
¶
祝融司節¶
¶
<pb:KR3k0052_WYG_010-15a>¶
月令其帝炎帝其神祝融注曰炎帝大庭氏即神農也¶
赤精之君祝融顓頊氏之子名黎火官之臣東漢繁欽¶
暑賦林鍾紀度祝融司節大火颺光炎風酷烈¶
¶
日行南陸¶
¶
東漢天文志日行南陸謂之夏易通綂圖日行南方赤¶
道曰南陸¶
¶
斗指南方¶
¶
鶡冠子曰斗柄南指而天下皆夏尚書大傳南方者任¶
方也言物之方任也¶
<pb:KR3k0052_WYG_010-15b>¶
¶
畏日¶
¶
見日¶
¶
凱風¶
¶
張九齡賦勾芒在辰凱風入律¶
¶
武王䕃暍¶
¶
淮南子曰武王䕃暍人於栁下而天下懷世説武王見¶
暍人王自左擁而右扇之按暍人謂著暑熱而死者¶
<pb:KR3k0052_WYG_010-16a>¶
¶
越王握火¶
¶
呉越春秋越王欲復呉仇冬則抱冰夏則握火懸膽於¶
户出入嘗之¶
¶
陸機思鄉¶
¶
語林晉陸機在洛夏月忽思東頭竹篠飲語劉寳曰吾¶
思鄉轉深矣¶
¶
嵇康好鍜¶
¶
晉書嵇康性巧而好鍛宅有一栁樹甚茂乃激水環之¶
夏月居其下以鍛¶
<pb:KR3k0052_WYG_010-16b>¶
¶
葛洪入水¶
¶
晉葛洪從祖𤣥學道得仙自號仙翁每大醉夏則入水¶
底八日方出以其能閉氣胎息也按洪字稚川號抱朴¶
子因以名書¶
¶
仲都環爐¶
¶
抱朴子曰晉元帝被病廣求方士得漢中逸人王仲都¶
詔問所能為對曰但能忍寒暑耳因為待詔至夏大暑¶
<pb:KR3k0052_WYG_010-17a>¶
月使曝坐環以十爐火口不言熱而身不汗出¶
¶
北&KR0551;清風¶
¶
見風¶
¶
西&KR0551;烈日¶
¶
宋吕正獻公居家夏不揮扇冬不附火一日盛夏楊大¶
夫環寳字器之將赴官來辭楊乃吕氏甥吕公於西&KR0551;¶
下烈日中公裳對坐飲酒三杯楊汗流浹背公凝然不¶
動¶
<pb:KR3k0052_WYG_010-17b>¶
敷輿¶
¶
漢郊祀歌朱明盛長敷輿萬物¶
¶
長養¶
¶
董仲舒䇿曰陽常居大夏以生育長養為事¶
¶
孫登草裳¶
¶
晉書孫登字公和時人於汲縣北山窟中得之夏則編¶
草為裳冬則被髪自覆¶
¶
羊欣練裙¶
¶
<pb:KR3k0052_WYG_010-18a>¶
宋書羊欣父不疑為烏程令欣時年十二王獻之為呉¶
興守甚愛之欣嘗於夏月著新練裙晝寢獻之書數幅¶
而去欣本攻書因此彌善¶
¶
陽蟲應氣¶
¶
王充論衡虎出有時猶龍見有期也隂物以冬見陽蟲¶
以夏出出應其氣氣應其類¶
¶
夏扈趣耘¶
¶
按扈本鳥名其名有九先王取以名官左傳所謂九扈¶
為九農正扈民無淫者是也埤雅賈逵樊光以為春扈¶
<pb:KR3k0052_WYG_010-18b>¶
趣民耕種夏扈趣民耘耔秋扈趣民收歛冬扈趣民蓋¶
藏棘扈為果驅鳥桑扈為蠶驅雀行扈唶唶晝為民驅¶
鳥宵扈嘖嘖夜為農驅獸老扈鷃鷃則趣民刈麥令起¶
不得晏者也説者非之以為窮日通宵常在田野豈先¶
王所以建官之意蓋九扈乃農桑&KR0049;鳥扈民無淫者故¶
先王名官以主農桑之事取其意云爾非謂依此諸扈¶
使之動作也¶
<pb:KR3k0052_WYG_010-19a>¶
¶
陳謨¶
¶
周禮大行人掌大賓之禮及大客之儀以親諸侯春朝¶
諸侯以圖天下之事秋覲以比邦國之功夏宗以陳天¶
下之謨冬遇以協諸侯之慮¶
¶
聨句¶
¶
唐文宗夏日與栁公權聨句文宗曰人皆苦炎熱我愛¶
夏日長公權曰薰風自南來殿角生微涼蘇東坡謂其¶
有美無箴足之君所移苦樂永相忘願言均此¶
施清隂徧四方¶
<pb:KR3k0052_WYG_010-19b>¶
¶
服六壬符¶
¶
抱朴子曰或問不熱之道曰服𤣥冰丸飛雪散及六壬¶
六癸之符王仲都竝用此方也¶
¶
運七輪扇¶
¶
西京雜記漢長安巧工丁緩作七輪扇連續七輪大皆¶
徑文夏月使一人運之滿堂皆寒¶
¶
浮𤓰沈李¶
¶
<pb:KR3k0052_WYG_010-20a>¶
魏文帝與朝歌令呉質書浮甘𤓰於清泉沈朱李於寒¶
水¶
¶
調冰雪藕¶
¶
杜子美陪諸公子納涼詩公子調冰水佳人雪藕絲¶
¶
龍皮扇¶
¶
天寳遺事王元寳家有一龍皮扇製作甚質每暑月宴¶
客以扇置座前使新水灑之則颯然風生巡酒之時客¶
有寒色遂命撤去¶
<pb:KR3k0052_WYG_010-20b>¶
龍鬚拂¶
¶
劇談録唐元載夏月有紫龍鬚拂色如爛椹長五尺水¶
精為柄夜則蚊蝎不敢近拂之有聲雞犬驚逸¶
¶
草木皆乾¶
¶
括地圖天毒國最暑熱夏則草木皆乾¶
¶
禽鳥不度¶
¶
朱提郡堂狼山多毒草盛夏之月飛鳥過之亦不得去¶
故呉俶賦朱提則飛禽不度¶
<pb:KR3k0052_WYG_010-21a>¶
¶
竹寒¶
¶
杜詩我有江隂竹能令朱夏寒¶
¶
荷淨¶
¶
杜詩竹深留客處荷浄納涼時¶
¶
遊篽宿園¶
¶
王莽欲娯樂元后令四時巡四郊春幸繭館祓灞水夏¶
遊篽宿園秋厯東館泛昆明池冬享飲飛羽殿校獵上¶
蘭觀登長平館而臨涇水¶
<pb:KR3k0052_WYG_010-21b>¶
幸繡嶺宫¶
¶
唐開元中𤣥宗幸洛至繡嶺宫時屬炎暑上曰姚崇多¶
計令力士探之回奏曰崇方紾絺乗小駟按轡木隂下¶
¶
赤脚踏冰¶
¶
東漢馬融夏夜直宿館中是夕蒸鬱如坐甑中謂同舎¶
曰安得披襟赤脚踏隂山之層冰以洗滌塵燠乎¶
¶
脱巾挂壁¶
¶
李白詩懶搖白羽扇裸袒青林中脱巾挂石壁露頂灑¶
<pb:KR3k0052_WYG_010-22a>¶
松風¶
¶
辟暑犀¶
¶
蘓鶚杜陽雜編夏月唐文宗延學士講易賜辟暑犀¶
¶
迎涼草¶
¶
杜陽雜編李輔國夏月堂中設迎涼草其色類碧而幹¶
似苦竹葉細於杉刺之&KR0551;户間其涼自至¶
¶
當暑衣裘¶
¶
韓詩外傳延陵季子遊齊見遺金於路呼牧者取之牧¶
者曰何子居之高而視之下也類君子而言之野也吾¶
<pb:KR3k0052_WYG_010-22b>¶
有君不王有友不友當暑衣裘吾豈取金者乎¶
¶
盛暑累茵¶
¶
趙書汲桑六月盛暑重裘累茵使人扇之患無清涼斬¶
扇者¶
¶
賜蛇¶
¶
酉陽雜俎明皇以申王畏暑賜之冷蛇白色而不傷人¶
冷如冰雪玩之不復有煩熱也¶
<pb:KR3k0052_WYG_010-23a>¶
¶
伐蛟¶
¶
吕氏春秋季夏之月令漁師伐蛟升龜汪云蛟能害人¶
難得故言伐龜神物可以决吉凶入宗廟尊之故曰升¶
也¶
¶
澄水帛¶
¶
杜陽雜編唐同昌公主暑日大會暑氣方盛命取澄水¶
帛以水蘸之挂於内軒滿座皆思挾纊澄水帛長八九¶
尺似布而細明薄可鑒云其中有龍涎故能消毒暑也¶
<pb:KR3k0052_WYG_010-23b>¶
招涼珠¶
¶
廣記燕昭王登握日之臺得神鳥銜洞光之珠以消煩¶
暑謂之招涼珠¶
¶
馬援征蠻¶
¶
漢馬援字文淵扶風人征武溪蠻會盛暑穿岸為屋以¶
避炎氣¶
¶
羊茂為守¶
¶
漢書羊茂字季實為東海郡守夏則處單版榻¶
<pb:KR3k0052_WYG_010-24a>¶
¶
風觀露臺¶
¶
晉武帝作迎風觀寒露臺以避暑¶
¶
寒溪浴室¶
¶
武昌記樊山東有小溪春夏時凛然有寒氣夀陽記明¶
義樓南有明義井夏有冷漿甘飲羅扇羽扇又有三浴¶
室上浴王侯宰吏中浴君子士流下以浴庶類也¶
¶
象徳¶
¶
范子計然曰徳取象於春夏刑取象於秋冬¶
<pb:KR3k0052_WYG_010-24b>¶
賞功¶
¶
淮南子曰景風至則施爵位賞有功¶
¶
樽前暑盡¶
¶
劇談録唐李徳裕嘗宴客時畏景赫曦咸有鬱蒸之苦¶
既延入小齋列坐開樽煩暑都盡如涉髙秋及罷出户¶
則熇然焦灼有好事者求親信問之答曰此日以金盆¶
貯水漬白龍皮置於坐末故也白龍皮新羅國所獻得¶
之海中¶
<pb:KR3k0052_WYG_010-25a>¶
¶
屋上泉鳴¶
¶
拂菻國盛暑之節乃引水潛流上遍於屋宇機制巧宻¶
人莫知之觀者惟聞屋上泉鳴俄見四簷飛溜懸波如¶
瀑布¶
¶
王導熨局¶
¶
世説劉真長見王丞相丞相了不與語時大熱王公以¶
腹熨石棋局曰何如乃渹既出人問見王公何如答曰¶
未見他異惟作呉語按王丞相王導也¶
<pb:KR3k0052_WYG_010-25b>¶
里革斷罟¶
¶
國語魯宣公夏濫於泗淵里革斷其罟而棄之曰古者¶
大寒降土蟄發水虞於乎講罛罶取名魚登川禽而嘗¶
之寢廟行諸國人助宣氣也今魚方别孕不教魚長又¶
行網罟貪無藝也公曰吾過而里革匡我不亦善乎是¶
良罟也為我得法使有司藏之使吾無忘諗師存侍曰¶
藏罟不如寘里革於側之不忘也注云大寒降謂季冬¶
建丑之月寒氣初下也土蟄發謂孟春建寅之月蟄如¶
<pb:KR3k0052_WYG_010-26a>¶
震也名魚大魚也川禽鱉蜃之屬¶
¶
結錦棚¶
¶
開元遺事長安富人每至暑伏中各於林亭内以錦結¶
為涼棚設坐具召名姝間坐逓相為避暑㑹¶
¶
抱鐵柱¶
¶
烈士傳眉間赤乃楚人干將鏌鋣之子楚夫人嘗於¶
夏月納涼而抱鐵柱心有所感遂懷孕後産一鐵楚王¶
命鏌鋣為雙劔一雌一雄鏌鋣乃留雄而以雌進楚王¶
劔在匣中常悲鳴楚王問羣臣對曰劔有雌雄雌憶其¶
<pb:KR3k0052_WYG_010-26b>¶
雄也王大怒將鏌鋣殺之眉間赤乃為其父殺楚王¶
¶
苦熱行¶
¶
文苑英華僧鸞苦熱行燭龍銜火飛天地平陸無風海¶
波沸彤雲叠挂竒峰長焰焰流光爇凝翠王轂苦熱行¶
祝融南來鞭火龍火旗焰焰燒天紅日輪當午凝不去¶
萬國如在洪爐中¶
¶
病暑賦¶
¶
<pb:KR3k0052_WYG_010-27a>¶
歐陽永叔病暑賦吾將東走乎泰山兮履崔巍之高峯¶
䕃白雲之摇曵分聽石溜之玲瓏松林仰不見白日隂¶
壑慘慘多悲風懇哉不可坐致兮安得仙人之術解化¶
如飛蓬¶
¶
萬物相見¶
¶
易離卦離也者明也萬物皆相見南方之卦也¶
¶
五榖乃登¶
¶
管子曰九暑乃至時雨乃降五榖百果乃登此謂日徳¶
　山堂肆考卷十¶
<pb:KR3k0052_WYG_010-27b>¶
