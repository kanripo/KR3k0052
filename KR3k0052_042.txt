# -*- mode: mandoku-view -*-
#+TITLE: 山堂肆考
#+DATE: 2019-03-29 20:25:24.603296
#+PROPERTY: ID KR3k0052
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 42
<pb:KR3k0052_WYG_042-1a>¶
¶
卷四十二¶
欽定四庫全書卷¶
　山堂肆考卷四十二　　　明　彭大翼　撰¶
臣職¶
¶
¶
三公¶
¶
　厯代沿革太師太傅太保古官也自周成王立太師¶
　太傅太保為三公少師少傅少保為三孤以貳之始¶
　有定制周禮有六卿無三公周公以冡宰兼太師則¶
　三公止為兼官而未嘗有專職秦不師古以丞相御¶
　史大夫太尉為三公漢襲秦舊至哀平間以太司馬¶
<pb:KR3k0052_WYG_042-1b>¶
　大司徒大司空為三公復置太師太傅太保始尊師¶
　傅位在三公上謂之上公後漢魏晉江左俱因之後¶
　周依周禮改為三公隋氏又為三師李唐因之宋初¶
　無所改政和二年詔云古無三師之稱合依三代為¶
　三公官不必備惟其人為真相之任若降三公即為¶
　宰相靖康末詔依元豐故事以僕射為宰相三官止¶
　為階官不復與三省之政大元依漢唐舊制以太師¶
<pb:KR3k0052_WYG_042-2a>¶
　太傅太保為三師太尉司徒司空為三公¶
¶
經邦¶
¶
周書兹惟三公論道經邦燮理陰陽官不必備惟其人¶
¶
平國¶
¶
唐百官志三公佐天子平邦國理陰陽無所不綂¶
¶
具瞻¶
¶
詩小雅維石巖巖赫赫師尹民具爾瞻晉荀朂曰三公¶
具瞻所歸不可用非其人¶
<pb:KR3k0052_WYG_042-2b>¶
叅聽¶
¶
禮王制大司宼以獄之成告於王王命三公叅聽之三¶
公以獄之成告於王王三又然後制刑¶
¶
八命¶
¶
春官典命上之三公八命及其出封皆加一等又禮王¶
制制三公一命卷若有加則賜也不過九命注云制者¶
言三公命服之制也命數止於九天子之三公八命著¶
鷩冕若加一命則為上公與王者之後同而著衮冕故¶
<pb:KR3k0052_WYG_042-3a>¶
云一命卷若為三公而有加衮者是出於特恩之賜非¶
例當然故云若有加則賜也人臣無過九命者唐楊巨¶
源詩道協陶鈞力恩回日月光一言歸社稷九命備圭¶
璋¶
¶
三階¶
¶
漢東方朔對武帝曰願陳泰階六符應劭注泰階六符¶
經泰階者天之三階也上階為天子中階為諸侯下階¶
為士庶人中階上星為諸侯三公下星為卿大夫三階¶
平則陰陽和風雨時天下大安¶
<pb:KR3k0052_WYG_042-3b>¶
¶
法三光¶
¶
韓非子曰三公象鼎足也數三者法三光也¶
¶
調七政¶
¶
漢天文志杓南三星及魁第一星西三星皆曰三公主¶
宣徳化調七政和陰陽之官也¶
¶
備員¶
¶
東漢光武雖置三公事歸臺閣三公之職備員而已¶
<pb:KR3k0052_WYG_042-4a>¶
¶
奉職¶
¶
東漢章帝永平六年王雒山出寳鼎詔曰易曰鼎象三¶
公豈公卿奉職得理耶其賜三公帛¶
¶
衮衣繡裳¶
¶
詩豳風我覯之子衮衣繡裳注云王迎周公當以上公¶
之服往見之¶
¶
金章紫綬¶
¶
齊職儀三師品第一金章紫綬進賢三梁冠絳朝服又¶
春官宗伯以玉作六瑞以等邦國王執鎮圭公執桓圭¶
<pb:KR3k0052_WYG_042-4b>¶
侯執信圭伯執躬圭子執榖璧男執蒲璧按圭制下方¶
上員取象天地内有孔謂之好好有玉謂之肉肉倍好¶
為璧好倍肉為環¶
¶
王者下輿¶
¶
東漢安帝朝陳忠上䟽曰三公稱曰冡宰王者改容而¶
禮在輿為下御坐為起入則叅對而議政事出則監察¶
而量是非¶
<pb:KR3k0052_WYG_042-5a>¶
¶
中書讀策¶
¶
唐張延賞奏故事册拜三公中書令讀策侍中奉禮如¶
闕即以宰相攝之¶
¶
調訓五品¶
¶
東漢陳忠薦劉愷曰三公者上則台階下象山岳股肱¶
元首鼎足居職協和陰陽調訓五品¶
¶
師範一人¶
¶
齊職儀三師者師範一人儀刑四海冠冕百辟從容論¶
道自非勲崇徳重無以居之¶
<pb:KR3k0052_WYG_042-5b>¶
¶
責吏事¶
¶
漢光武方以吏事責三公故功臣不用注云太尉公掌¶
四方兵事司徒公掌人民孝悌謙讓事司空公掌水土¶
營城邑浚溝洫修墳坊事此所謂吏事責三公也¶
¶
舉謠言¶
¶
東漢蔡邕上疏五年制書令三公舉謠言是時奉公者¶
欣然得志又漢官儀三公聽察長吏臧否人所疾苦條¶
<pb:KR3k0052_WYG_042-6a>¶
奏之是為舉謠言也¶
¶
飾詐¶
¶
漢汲黯曰公孫弘位三公俸祿甚多然為布被此詐也¶
上問弘弘謝曰有之夫以三公為布被誠飾詐以釣名¶
¶
糾非¶
¶
東漢章帝詔春秋之義以貴禮賤自今三公竝宜明糾¶
非法宣振國威¶
¶
大儒¶
¶
荀子儒效篇大儒故天子三公也又君道篇上賢使之¶
<pb:KR3k0052_WYG_042-6b>¶
為三公¶
¶
元老¶
¶
王隱晉書王祥拜太保制曰耆艾元老髙行清粹朕所¶
毗倚以崇道弘化¶
¶
道問喘牛¶
¶
漢丙吉出逢羣鬭者死傷横道吉過之不問前逢人逐¶
牛牛喘吐舌使騎問逐牛行幾里矣掾吏謂前後失問¶
<pb:KR3k0052_WYG_042-7a>¶
吉曰民鬬傷京兆尹職當禁捕宰相不親小事非當於¶
道路問也方春牛喘此時氣節恐有所傷三公典調陰¶
陽職當憂是以問之掾吏乃服以吉為知大體¶
¶
門施行馬¶
¶
漢魏三公門施行馬注云禮掌舎設梐枑杜子春云梐¶
枑行馬也所以斷人出入枑者交互其木以為遮闌也¶
魏以楊彪為光禄大夫又令門施行馬以優崇之¶
¶
楊震四世¶
¶
漢弘農楊寳生震震生秉秉生賜賜生彪四世為三公¶
<pb:KR3k0052_WYG_042-7b>¶
又袁宏至紹四世五公¶
¶
趙熹三葉¶
¶
東觀漢記詔曰行太尉事趙熹三葉在位為國元老其¶
以熹為太傅熹時年八十繼母在堂口不言老¶
¶
名冠天下¶
¶
漢光武即位詔前宻令卓茂名冠天下當受重賞今以¶
茂為太傅封褒徳侯賜几杖車馬¶
<pb:KR3k0052_WYG_042-8a>¶
¶
志清本朝¶
¶
東漢靈帝以陳蕃為太傅與胡廣叅録尚書事志欲芟¶
夷閹宦以清本朝¶
¶
秩稱萬石¶
¶
百官表漢制三公號稱萬石又六典注梁制十八班班¶
尊者為貴上公班第十八秩萬石¶
¶
府有三門¶
¶
隋百官志三公府三門當中開黄閣設内屏職官分紀¶
陳舊制三公黄閣㕔事置鴟尾後主時蕭摩訶以功授¶
<pb:KR3k0052_WYG_042-8b>¶
侍中驃騎大將軍特詔摩訶開閣門施行馬㕔事寢堂¶
竝置鴟尾¶
¶
道術通明¶
¶
漢官儀太師孔光道術通明宜居四輔訓導帝躬¶
¶
事體練達¶
¶
東漢胡廣為太傅年八十四練達事體明解朝章雖無¶
謇直之風屢有補闕之益在公台二十餘年禮任甚優¶
<pb:KR3k0052_WYG_042-9a>¶
一履司空再作司徒三登太尉又為太傅其所辟命皆¶
天下之士與故吏陳蕃李咸竝為三司蕃等每朝命嘗¶
稱疾以遜廣¶
¶
履行髙潔¶
¶
晉鄭沖抗表致仕詔曰太傅韜徳深邃履行髙潔可謂¶
朝之雋老屢以年髙告退宜聽其所執以壽光公就第¶
几杖不朝¶
¶
接物謙抑¶
¶
宋文彦博位將相者五十餘年徧厯公孤兩以太師致¶
<pb:KR3k0052_WYG_042-9b>¶
仕雖位貌隆重而平居接物謙抑尊徳樂善如恐不及¶
¶
贈佩刀¶
¶
晉王祥徐州刺史吕䖍辟為别駕䖍有佩刀相者以為¶
三公可服此刀䖍以祥有台輔之望故相贈後祥果為¶
太保祥臨薨以刀授弟覽曰汝後必興足稱此刀覽後¶
厯世多賢才興於江左¶
¶
賜几杖¶
¶
<pb:KR3k0052_WYG_042-10a>¶
南史宋廢帝加沈慶之几杖給三望車慶之每朝賀乗¶
犢鼻無幰車履行田園無人從行遇之者不知為三公¶
也慶之嘗曰我每游履田園有人時與馬成三無人時¶
與馬成二今乗此車安所之乎及所賜几杖竝固讓不¶
受¶
¶
名應圖籙¶
¶
漢光武尤信䜟言以王梁孫成名應圖籙越登槐鼎之¶
任¶
<pb:KR3k0052_WYG_042-10b>¶
職典天地¶
¶
晉魏瓘奏三公職典天地宗掌人物國之大事取義於¶
此¶
¶
父子同居¶
¶
晉司馬望安平王孚之長子咸熙中位司徒入晉封義¶
陽王遷太傅兼大司馬時孚已為太宰父子同居上公¶
位百代以來未之有也¶
¶
兄弟竝登¶
¶
<pb:KR3k0052_WYG_042-11a>¶
三十國春秋卞粹以清辨聞於時兄弟六人竝登三公¶
世稱六龍¶
¶
黒頭三公¶
¶
晉諸葛恢為臨沂令名亞王導庾亮謂曰明府當作黒¶
頭三公¶
¶
折臂三公¶
¶
見墳墓¶
¶
落水三公¶
¶
南史宋司徒禇淵因送湖州刺史王僧䖍閣道壞墜水¶
<pb:KR3k0052_WYG_042-11b>¶
僕射王儉驚跳下車謝超宗恃才使氣多凌忽撫掌大¶
笑曰落水三公墮車僕射淵出水沾濕狼藉超宗先在¶
僧䖍舫中大聲曰有天道焉有地道焉天所不容地所¶
不受投畀河伯河伯不受淵大怒曰寒士不遜超宗曰¶
我不賣袁劉得富貴焉能免寒士¶
¶
平世三公¶
¶
南宋蔡廓字子度宋武帝以其正直補御史中丞多所¶
<pb:KR3k0052_WYG_042-12a>¶
糾正帝常云蔡廓可為平世三公¶
¶
鍾繇膝疾¶
¶
魏太傅鍾繇有膝疾拜起不便每朝見使載車輿虎賁¶
舁上殿就坐是後三公有疾遂為故事¶
¶
陶侃手文¶
¶
異苑晉陶侃左手有文直達中指至横文上節便絶占¶
者以為此文若通位無極侃以針挑令徹血流彈壁上¶
仍作公字以紙裛之公字愈明¶
<pb:KR3k0052_WYG_042-12b>¶
乗輿上殿¶
¶
晉何曾為太傅乞遜位詔令每朝㑹劎履乗輿上殿如¶
漢相國蕭何魏太傅鍾繇故事¶
¶
乗馬出遊¶
¶
晉王戎位雖總鼎司而委事僚采間乗小馬從便門出¶
遊見者不知其為三公也¶
¶
開徳宣符¶
¶
晉天文志天文上三臺六星兩兩而居起文昌抵太微¶
<pb:KR3k0052_WYG_042-13a>¶
一曰天柱三公之位也在人曰三公在天曰三臺開徳¶
宣符也¶
¶
昭徳塞違¶
¶
晉天文志三台六星西近文昌二星曰上台為司命次¶
二星曰中台為司中東二星曰下台為司祿所以昭徳¶
塞違也又周禮大宗伯䟽上台司命為太尉中台司中¶
為司徒下台司祿為司空故後漢郎顗傳三公上應台¶
階下同元首¶
<pb:KR3k0052_WYG_042-13b>¶
聞車馬聲¶
¶
晉魏舒未達時詣野王止宿主人妻夜産俄而聞車馬¶
之聲相問寢者誰曰魏公舒自知當為公矣其後果為¶
司徒¶
¶
備金石樂¶
¶
晉成帝臨軒遣使拜太傅太尉司徒儀注大樂宿懸於¶
殿庭門下奏非祭祀宴享則無設樂之制太常蔡謨議¶
曰凡敬其事則備其禮禮備則有樂今大拜輔相臨軒¶
<pb:KR3k0052_WYG_042-14a>¶
遣使宜有金石之樂從之¶
¶
咨大事¶
¶
職官分紀魏初三公無事希預朝政髙柔上䟽曰古者¶
刑政有疑輒議於槐棘之下自今以後朝有疑議及刑¶
獄大事宜數以咨訪三公三公朝朔望之日可特延入¶
講論得失文帝嘉納焉¶
¶
設小㑹¶
¶
分紀前代三公策拜皆設小㑹所以崇宰輔之制自魏¶
末以後廢格不行至石鑒拜司徒有詔令設㑹遂以為¶
<pb:KR3k0052_WYG_042-14b>¶
常¶
¶
多有諫諍¶
¶
東漢鄧彪在位清白為百僚式和帝即位拜太傅多有¶
諫諍¶
¶
不理威儀¶
¶
達奚武賤時好華麗及居太傅不理威儀行常單馬門¶
不施㦸常晝掩一扇或謂公位冠羣后功名蓋代出入¶
<pb:KR3k0052_WYG_042-15a>¶
儀衞不稱具瞻何輕率如是武曰天下未平恩徳未報¶
安所事威儀乎言者慙而退¶
¶
食不兼味¶
¶
長孫道生拜司空加侍中性忠厚㢘謹衣不華飾食不¶
兼味一熊皮障泥十年不易時人比之晏嬰¶
¶
飯惟脱粟¶
¶
漢紀荀爽為三公食不過一肉脱粟飯¶
¶
明允篤誠¶
¶
晉起居注太保衞瓘明允篤誠有匪躬之志其給千兵¶
<pb:KR3k0052_WYG_042-15b>¶
騎百人¶
¶
康寧福壽¶
¶
宋張齊賢四踐兩府九居八座以三公就第康寧福壽¶
世罕其比¶
¶
夢松¶
¶
呉嗣主傳注丁固夢松生腹上謂人曰松字十八公也¶
後十八歲吾其為公乎卒如夢焉¶
<pb:KR3k0052_WYG_042-16a>¶
¶
植槐¶
¶
宋王文正公旦沈黙好學父祐器之常曰此兒異日必¶
為三公因手植三槐於庭以為識¶
¶
尊寵如賔¶
¶
東漢明帝以鄧禹先帝元勲拜為太傅每進見必令東¶
向注云臣當北面尊之如賓故令東向¶
¶
間退謝客¶
¶
宋紹興十一年韓世忠以太傅奉朝請秦檜方主和議¶
世忠乃求間退杜門謝客¶
<pb:KR3k0052_WYG_042-16b>¶
¶
詔給帷服¶
¶
東漢張禹拜太傅錄尚書事劉蒼以殤帝㓜沖欲令重¶
臣居禁内乃詔禹舎宫中給帷帳牀褥太官朝夕進食¶
五日歸府每朝賛與三公絶席¶
¶
齎賜器幣¶
¶
㑹要宋淳化二年帝遣右正言張康齎太師趙普生辰¶
器幣鞍馬就西京賜之故事非同平章無生辰國信之¶
<pb:KR3k0052_WYG_042-17a>¶
例上以普勲舊故特異其禮¶
¶
兼領六卿¶
¶
洪容齋隨筆周成王立三公而云不必備惟其人以書¶
傳攷之皆兼領六卿未嘗特置也¶
¶
坐見庶僚¶
¶
事略宋元豐中文彦博除太尉判河南彦博至河南未¶
交印先就第坐以見監司既交府事見監司府官如常¶
式或以問彦博荅曰吾未視府事三公見庶僚也既交¶
印河南尹見監司矣¶
<pb:KR3k0052_WYG_042-17b>¶
¶
天子禮貌¶
¶
漢賈誼傳三公之貴皆天子之所以改容而禮貌之者¶
也¶
¶
天子師法¶
¶
唐百官志三師天子所師法無所總職¶
¶
三孤¶
¶
　厯代沿革尚書周官少師少傅少保曰三孤秦漢而¶
<pb:KR3k0052_WYG_042-18a>¶
　下省之後周置三孤以貳三公宋初沿唐制置三師¶
　以太尉司徒司空為三公元豐肇新官制於三公無¶
　所改政和二年詔司徒司空周六卿之官太尉秦主¶
　兵之任非三公也竝罷之依周制立三孤乃次輔之¶
　位或稱為次相之位¶
¶
受器¶
¶
周禮春官以九儀之命正邦國之位四命受器注云王¶
之大夫公之孤三命以下祭器不備假而用之至是始¶
受祭器¶
<pb:KR3k0052_WYG_042-18b>¶
¶
張幕¶
¶
周禮天官掌次掌王次之法以待張事孤卿有邦事則¶
張幕設案註云三公九卿將受命出使於四方張幕於¶
庭所以藉幣設案為位王立於前而受之命焉¶
¶
四命¶
¶
周禮春官典命公之孤四命以皮帛眡小國之君其卿¶
三命其大夫再命其士一命¶
<pb:KR3k0052_WYG_042-19a>¶
¶
特揖¶
¶
夏官司士正朝儀之位辨其貴賤之等孤卿特揖大夫¶
以其等旅揖士旁三揖王還揖門左揖門右通典孤特¶
也言其卑於公尊於卿特置此三者故云¶
¶
執皮帛¶
¶
太宗伯以禽作六摯以等諸臣孤執皮帛卿執羔大夫¶
執鴈士執雉庶人執鶩工商執雞注云孤特立無朋也¶
皮虎豹皮帛如金璧色繒也¶
<pb:KR3k0052_WYG_042-19b>¶
亮天地¶
¶
周書少師少傅少保曰三孤貳公弘化寅亮天地¶
¶
三耦射¶
¶
夏官射人以射法治射儀王以六耦射三侯三獲三容¶
樂以騶虞九節五正諸侯以四耦射二侯二獲二容樂¶
以貍首七節三正孤卿大夫以三耦射一侯一獲一容¶
樂以采蘋五節二正士以三耦射豻侯一獲一容樂以¶
采蘩五節二正若王大射則以貍步張三侯¶
<pb:KR3k0052_WYG_042-20a>¶
¶
九棘位¶
¶
周禮秋官朝士掌外朝之法左九棘孤卿大夫位焉羣¶
士在其後右九棘公侯伯子男位焉羣吏在其後面三¶
槐三公位焉州長衆庶在其後注云棘之為物其心赤¶
槐之為物其華實黄忠赤誠實所以盡臣節也¶
¶
正四方¶
¶
周書微子若曰父師少師殷其弗或亂正四方注云父¶
師太師三公箕子也少師孤卿比干也弗或亂正四方¶
者言紂無道無望其能治正天下也蓋微子痛殷之將¶
<pb:KR3k0052_WYG_042-20b>¶
亡謀于箕子比干史録其語如此¶
¶
答諸侯¶
¶
漢百官志注天子燕業反其學左右之習詭其師答諸¶
侯遇大臣不知文雅之詞簡聞小誦不博習此少師之¶
責也天子居處出入不以禮衣冠冠帶不以制御器列¶
側不以度采服從好不以章忿悦不以義予奪不以節¶
此少傅之責也天子居處燕私安而易樂而躭飲食不¶
<pb:KR3k0052_WYG_042-21a>¶
時醉飽不節寢起早晏無常玩好器弄無制此少保之¶
責也¶
¶
以節度使除¶
¶
會要宋紹興五年以威徳軍節度使開府儀同三司充¶
淮東宣撫使韓世忠除少保六年以兩鎮使相江東宣¶
撫使張俊除少保九年六月以定國軍節度使岳飛除¶
少保十二年以保成軍節度使開府楊存中除少保又¶
紹興六年以少保節度使張俊除少傅七年以少保節¶
度使楊存中除少傅三十一年以少保四川宣撫使呉¶
<pb:KR3k0052_WYG_042-21b>¶
璘除少傅紹興九年以節度使韓世忠除少師十年以¶
少傅節度使張俊除少師二十八年以少傅節度使楊存¶
中除少師¶
¶
以樞宻使授¶
¶
會要紹興三十年孝宗即位張浚以樞宻使都督江淮¶
軍馬特授少傅封魏國公¶
　山堂肆考卷四十二¶
