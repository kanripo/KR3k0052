# -*- mode: mandoku-view -*-
#+TITLE: 山堂肆考
#+DATE: 2019-03-29 20:25:24.440038
#+PROPERTY: ID KR3k0052
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 32
<pb:KR3k0052_WYG_032-1a>¶
¶
卷三十二¶
欽定四庫全書¶
　山堂肆考卷三十二　　　明　彭大翼　撰¶
地理¶
¶
¶
帝都¶
¶
　帝王世紀伏羲都陳今陳州神農亦都陳又營曲阜¶
　今兖州曲阜縣黄帝都涿鹿今幽州一云都有熊少¶
　昊都窮桑在魯北顓頊都高陽在周為衛地今濮陽¶
　縣帝嚳都亳一曰都高辛堯都平陽今晉州舜都蒲¶
　阪今蒲州禹都安邑在蒲州湯都亳即榖熟號南亳¶
<pb:KR3k0052_WYG_032-1b>¶
　至仲丁遷囂或曰敖即河南之敖倉河亶甲居相今¶
　相州祖乙居耿在河東皮氏之耿鄉號景亳及盤庚¶
　五遷復南都亳之殷地即偃師號西亳周文王都豐¶
　鎬今京兆界是為西都周公相成王以豐鎬偏處西¶
　方土貢不均乃東營洛邑今東都也成王即洛邑建¶
　明堂朝諸侯復還豐鎬至幽王為犬戎所殺平王始¶
　東遷而居洛邑是為東周矣及敬王又遷成周今洛¶
<pb:KR3k0052_WYG_032-2a>¶
　陽故都城也終赧王之世不遷秦非子始封于秦即¶
　今隴西也非子之後至孝公始徙咸陽故秦遂都咸¶
　陽漢興都長安光武中興都洛陽又于南陽置南都¶
　三國魏以長安譙許昌鄴洛陽為五都吳都鄂今武¶
　昌後遷建業即今應天府蜀都成都即今成都府晉¶
　都洛陽是為西晉元帝東渡都建業因避愍帝諱改¶
　名建康是為東晉六朝宋齊梁陳並居焉梁元帝及¶
　後梁蕭詧又别居江陵元魏初居雲中即今大同府¶
　懷仁縣後遷洛陽是為東魏後又遷于鄴西魏都長¶
<pb:KR3k0052_WYG_032-2b>¶
　安北齊亦都鄴即今彰德府周都長安隋初亦都焉¶
　至煬帝始遷洛陽唐復都長安五代梁都汴即今開¶
　封府唐晉都洛陽漢周至趙宋又都汴一云梁唐晉¶
　漢周至趙宋皆都汴南宋都臨安即今杭州元都大¶
　都即今順天府時至上都乃宣府之外地我朝都建¶
　康永樂遷都燕京即今北京也按六朝魏初姓拓䟦¶
　氏至孝文帝太和二十年始改姓元氏謂之元魏魏¶
<pb:KR3k0052_WYG_032-3a>¶
　永熈二年高歡舉兵東向逼其主修奔長安乃立清¶
　河世子善見于洛陽是為東魏後宇文㤗復弑其主¶
　修立南陽王寳炬都長安是為西魏宋齊公蕭道成¶
　廢主自立是為南齊都建康東魏高洋廢主自立是¶
　為北齊都鄴古來天子之居曰京曰都者何也盖天¶
　下以洛陽為中土唐都雍即長安則洛陽在闗東故¶
　以為東都宋都汴則洛陽在西故以為西都南京應¶
　天府建在宋眞宗時以其在汴之南故曰南京北京¶
　大名府建在宋仁宗時以其在汴之北故曰北京今¶
<pb:KR3k0052_WYG_032-3b>¶
　我朝之稱南北京者又自二都之地一在南一在北¶
　故耳¶
¶
定鼎¶
¶
世紀武王伐紂營洛邑而定鼎焉今洛陽西南洛水之¶
北有鼎中觀是也¶
¶
測圭¶
¶
周禮大司空掌建邦土地之圖以土圭之法測土深正¶
<pb:KR3k0052_WYG_032-4a>¶
日影以求日中¶
¶
作豐¶
¶
詩大雅文王受命有此武功既伐于崇作邑于豐文王¶
蒸哉¶
¶
營鎬¶
¶
史記成王七年使太保召公先之雒相土其三月周公¶
往營成周雒邑卜居焉注云成周東周也名為成周者¶
周道始成王所都也¶
<pb:KR3k0052_WYG_032-4b>¶
卜澗水¶
¶
周書周公徃營成周更求告卜作洛誥曰我乃卜澗水¶
東瀍水西惟洛食我又卜瀍水東亦惟洛食¶
¶
因郟山¶
¶
通鑑周紀周公至洛興土營築是為東都城方千七百¶
二十丈郛方十七里南繫于洛水北因于郟山¶
¶
四方之極¶
¶
詩商頌商邑翼翼四方之極¶
<pb:KR3k0052_WYG_032-5a>¶
¶
八埏之中¶
¶
左思魏都賦夫魏土考之西隩八埏之中也測之寒暑¶
霧露所均也¶
¶
龍蟠虎踞¶
¶
見山¶
¶
山峙水環¶
¶
順天府志闗塞諸山雄峙于西南渾河諸水環繞于東¶
南¶
<pb:KR3k0052_WYG_032-5b>¶
蠶叢魚鳬¶
¶
揚雄蜀本紀蜀始王曰蠶叢次曰伯雍又次曰魚鳬李¶
白蜀道難蠶叢及魚鳬開國何茫然爾來八萬七千嵗¶
不與秦塞通人烟¶
¶
崤凾隴蜀¶
¶
漢張良曰夫闗中左崤凾右隴蜀沃野千里南有巴蜀¶
之饒北有胡宛之利阻三靣而守獨以一靣東制諸侯¶
此所謂金城千里天府之國也¶
<pb:KR3k0052_WYG_032-6a>¶
¶
天莊¶
¶
帝京謂之天莊唐詩延瞰極天莊又曰日畿言帝畿千¶
里象日所經㢠也¶
¶
神州¶
¶
王嬰古今通論崑崙東南方五千里謂之神州中有和¶
羮鄉方三千里五嶽之城帝王之宅聖人所生也¶
¶
四塞¶
¶
漢婁敬曰秦地被山帶河四塞以為固卒然有變百萬¶
之衆可立具也四塞言四靣有山闗之固也¶
<pb:KR3k0052_WYG_032-6b>¶
¶
雙川¶
¶
東漢傅毅洛都賦尋歴代之規兆仍險塞之自然决崑¶
崙之洪流據伊洛之雙川¶
¶
帶涇¶
¶
班固西都賦漢之西都在于雍州實曰長安左據凾谷¶
二崤之阻表以太華洛南之山右界褒斜隴首之險帶¶
以洪河涇渭之川¶
<pb:KR3k0052_WYG_032-7a>¶
¶
貫渭¶
¶
三輔黄圖秦始王兼天下都咸陽渭水貫都以象天漢¶
横橋南渡以法牽牛¶
¶
隩區¶
¶
西都賦華實之毛則九州之上腴焉防禦之阻則天下¶
之隩區焉是故横被六合三成帝畿周以龍興漢以虎¶
視及至大漢受命而都之也仰悟東井之精俯恊河圖¶
之靈奉春建策留侯演成天人合應以發皇明按劉敬¶
勸帝建都封奉春侯¶
<pb:KR3k0052_WYG_032-7b>¶
¶
豐壤¶
¶
東漢張衡南京賦於顯樂都既麗且康陪都之南居漢¶
之陽割周楚之豐壤跨荆豫而為疆其地勢則武闕闗¶
其西桐栢揭其東流滄浪而為隍廓方城以為墉湯谷¶
涌其後濟水盪其胸推淮引湍三方是通¶
¶
風雨所交¶
¶
東京賦昔者先王之經邑也掩觀九隩靡地不營土圭¶
<pb:KR3k0052_WYG_032-8a>¶
測景不縮不盈總風雨之所交然後以建王城¶
¶
聲教所出¶
¶
唐張九齡傳京師衣冠所聚聲教所出¶
¶
法日月¶
¶
白虎通京師者千里之邑號也江云法日月之徑千里¶
¶
據隂陽¶
¶
五經要義主者受命創始建國立都必居中土所以總¶
風雨之和據隂陽之正均統四方旁制萬國者也¶
<pb:KR3k0052_WYG_032-8b>¶
待諸侯¶
¶
孟子曰天子之地方千里不千里不足以待諸侯¶
¶
定四海¶
¶
唐陸贄奏今之闗中古邦畿千里之地王業根本于是¶
在焉秦嘗用之以傾諸侯漢嘗因之以定四海盖由慿¶
山河之形勝宅田里之上腴弱則内保一方當天下無¶
事可以養力俟時強則外制諸夏據域中之大可以蓄¶
威昭德¶
<pb:KR3k0052_WYG_032-9a>¶
¶
赤縣¶
¶
張衡靈憲崑崙東南有赤縣神州風雨有時寒暑有節¶
茍非此土南則多暑北則多寒東則多隂故聖人不處¶
焉¶
¶
黄圖¶
¶
唐高宗建東都詔朕聞踐華固德百二穪乎建瓴卜洛¶
歸仁七百崇乎定鼎是以控膏腴于天府啟黄圖于渭¶
濵襟沃壤于王城摛緑宇于河渚¶
<pb:KR3k0052_WYG_032-9b>¶
商家八遷　(以下遷都)¶
¶
書後序自契至成湯八遷湯始居亳從先王居作帝告¶
釐沃注云自契父嚳都亳湯自商始遷焉又通鑑外紀¶
湯始居亳至仲丁遷于囂河亶甲遷于相祖乙遷于耿¶
至盤庚復遷于亳從湯所都也書序乃謂盤庚五遷將¶
治亳殷民胥怨作盤庚三篇注云盤庚之前已自有五¶
遷而作序考之不詳謬言耳¶
¶
周家五遷¶
¶
<pb:KR3k0052_WYG_032-10a>¶
周自后稷始封于邰第三代公劉遷居于邠自此又九¶
代古公亶父遷于岐是為豐水之西自此又三代武王¶
得天下遷都于鄗是為豐水之東自此第十一代幽王¶
為犬戎所殺而子平王遂遷于洛是為東周又自此十¶
三代至敬王因王猛之亂乃遷于成周是洛陽故都城¶
也前後凡五遷¶
¶
劉漢一遷¶
¶
漢高祖得天下都長安是為西漢至光武中興遷都洛¶
陽是為東漢凡一遷¶
<pb:KR3k0052_WYG_032-10b>¶
¶
曹魏一遷¶
¶
通鑑魏本都鄴文帝即位徙都洛陽凡一遷¶
¶
孫吳再遷¶
¶
通鑑吳始都公安徙都鄂更名鄂曰武昌後遷建業至¶
晉㤗始中吳西陵督歩闡表請徙都武昌吳王從之然¶
揚州之民泝流供給甚苦之且武昌土地危嶮塉确非¶
王者之都故童謠云寜飲建業水不食武昌魚寜還建¶
<pb:KR3k0052_WYG_032-11a>¶
業死不止武昌居由是還都建業凡再遷¶
¶
馬晉一遷¶
¶
通鑑晉始得天下都洛陽至永嘉初元帝以宣帝曾孫¶
琅琊王覲之子嗣封為安東將軍都督揚州諸軍事鎮¶
建業遂即位凡一遷¶
¶
元魏一遷¶
¶
元魏初居雲中後高歡復立善見于洛陽是為東魏凡¶
一遷也¶
<pb:KR3k0052_WYG_032-11b>¶
東魏一遷¶
¶
東魏既定都洛陽議者又謂洛陽西逼西魏南近梁境¶
至十一月復議遷于鄴書下三日即行四十萬户狼狽¶
就道歡留後部分事畢還晉陽改司州為洛州以元弼¶
為刺史鎮洛陽僕射司馬子如高隆之侍中高岳孫騰¶
留鄴共知朝政出粟一百三十萬石以賑遷民東魏主¶
至鄴改相州刺史為司州牧魏郡太守為魏尹¶
¶
隋朝一遷¶
¶
<pb:KR3k0052_WYG_032-12a>¶
隋文帝始都長安後嫌長安制度狹小又宫内多妖與¶
納言蘇威高頦等共議乃詔創造新都于龍首山至煬¶
帝嗣位章仇大翼言于帝曰陛下木命雍州為破木之¶
衝不可久居又䜟云修治洛陽還晉家帝深以為然十¶
一月幸洛陽遂定都焉留晉王昭守長安凡一遷至唐¶
復都長安¶
¶
宋朝一遷¶
¶
趙宋都汴至高宗為金人所逼從吕頥浩等議遂升杭¶
州為臨安府至紹興八年始定都焉¶
<pb:KR3k0052_WYG_032-12b>¶
¶
帝符¶
¶
　春秋孔演圖天子皆五土之精寳各以次運相據其¶
　起也必有神靈符紀使之開階立運¶
¶
景星耀天¶
¶
帝王世紀堯佐帝摯受封于唐年二十而登帝位以火¶
承木景星耀于天甘露降于地朱草生于郊鳳凰止于¶
庭¶
<pb:KR3k0052_WYG_032-13a>¶
¶
榮光出河¶
¶
尚書中候帝堯即政榮光出河¶
¶
得玉厯¶
¶
搜神記舜耕于歴山得玉厯于河際之巖舜知天命在¶
己體道不倦¶
¶
賜寳文¶
¶
河圖禹治水功大天帝以寳文大字賜禹佩之以渡北¶
海弱水之灘¶
<pb:KR3k0052_WYG_032-13b>¶
錫疇¶
¶
周書禹乃嗣興天錫禹洪範九疇彞倫攸叙¶
¶
墜書¶
¶
圖録西狩得麟之後天墜血書于魯端門明日血書飛¶
為赤鳥言漢代周也又學林夫子見薪采者獲麟乃按¶
圖錄知劉季當代周盖麟者木精薪采者庶人燃火之¶
意孔子絶筆于春不書下三時者明木絶火旺周當授¶
于漢也¶
<pb:KR3k0052_WYG_032-14a>¶
¶
五星入房¶
¶
文選武王㓕紂時五星入房房蒼龍之精以周室木德¶
故五星表木瑞¶
¶
五星聚井¶
¶
漢王元年五星聚東井此高祖受命之符也¶
¶
投劍¶
¶
拾遺記漢太上皇㣲時逰山澤間有冶鑄曰若得腰間¶
佩刀雜冶中即成神器可以克天下昴星精為輔可以¶
殱三太上皇曰此物名匕首遂解投烟熖中及劍成¶
<pb:KR3k0052_WYG_032-14b>¶
授上皇上皇以賜高祖乃殱三宅天下鈎命决云蕭¶
何昴星精項羽陳勝胡廣為三¶
¶
奉符¶
¶
漢儒生彊華自闗中奉赤伏符來詣蕭王曰劉秀發兵¶
捕不道四夷雲集龍闘于野四七之際火為主羣臣因¶
請奉蕭王即位于鄗南是為光武注云䜟記之書曰符¶
赤伏符名漢德尚火赤火色伏藏也四夷雲集龍闘于¶
<pb:KR3k0052_WYG_032-15a>¶
野羣雄角力也四七二十八也自高祖至光武初起合¶
二百二十八年即四七之際也一說光武以二十八嵗¶
起兵故云¶
¶
大蛇當徑¶
¶
漢髙祖沛人初為泗上亭長為縣送徒驪山徒多道¶
亡到豐西止飲夜乃解縱所送徒謂曰公等皆去吾亦¶
從此遁矣季被酒夜徑澤中有大蛇當徑季㧞劍斬之¶
有老嫗哭曰吾子白帝子也今為赤帝子所殺忽不見¶
季亡匿芒碭山中¶
<pb:KR3k0052_WYG_032-15b>¶
¶
神魚舞河¶
¶
見河¶
¶
白水眞人¶
¶
東漢光武起自南陽而有天下以貨泉之文為白水眞¶
人盖帝舊與吳漢同居白水鄉故也¶
¶
金陵天子¶
¶
晉元帝紀秦時望氣者云金陵有天子氣五百年後當¶
<pb:KR3k0052_WYG_032-16a>¶
有眞人出故始皇東逰以厭之且塹北山以絶其勢及¶
孫權穪號自為當之孫盛以為始皇逮于孫權四百三¶
十七載考其厯數猶為未及至晉元帝渡江已五百二¶
十六年眞人之應在于此矣¶
¶
夢龍據胸¶
¶
漢高祖虜魏王豹薄姬輸織室詔納之後宫嵗餘召幸¶
之姬對曰昨夢龍據妾胸上曰是貴徵也吾為汝成之¶
遂幸生文帝¶
<pb:KR3k0052_WYG_032-16b>¶
見蛇入鼻¶
¶
邵氏聞見錄宋藝祖㣲時入洛至長壽寺大佛殿枕柱¶
礎晝寢有藏經院僧見赤蛇入帝鼻帝寤僧問所向帝¶
曰欲見柴太尉于澶州無資僧曰某有一驢子可乘又¶
以錢幣為獻帝遂行柴太尉一見竒之留幕府未幾柴¶
即天子位是為周世宗帝與宣祖俱事之後遂受禪于¶
周¶
¶
黄旗紫盖¶
¶
<pb:KR3k0052_WYG_032-17a>¶
吳志陳紀曰黄旗紫盖運在東南¶
¶
玉馬金牛¶
¶
孫氏瑞應圖玉馬金牛者瑞器也王者清明篤賢則玉¶
馬至土地開闢則金牛至¶
¶
探䇿¶
¶
世說晉武始踐祚探䇿得一王者世數繫此多少帝既¶
不悦羣臣失色莫能有言侍中裴楷進曰臣聞天得一¶
以清地得一以寜侯王得一以為天下貞帝恱羣臣嘆¶
服¶
<pb:KR3k0052_WYG_032-17b>¶
¶
祝石¶
¶
見石¶
¶
慶雲見¶
¶
唐代宗即位慶雲見黄氣抱日¶
¶
嵗星明¶
¶
宋劉原父嘗齋太乙宫與王堯臣夜語曰嵗星徃來虚¶
危間其色甚明以吾觀之當有興于齊者嵗餘英宗以¶
<pb:KR3k0052_WYG_032-18a>¶
齊州防禦使入繼大統¶
¶
玄川靈龜¶
¶
魏氏春秋明帝青龍三年張掖郡邢丹縣金山玄川溢¶
湧石馬負圖狀象靈龜立于川¶
¶
江寜玉麟¶
¶
晉元帝永嘉初有玉册見于長安白玉麒麟神璽出于¶
江寜其文曰長壽萬年¶
¶
豋極¶
¶
　易乾卦九五飛龍在天大人造也離卦大人以繼明¶
<pb:KR3k0052_WYG_032-18b>¶
　照四方繫辭聖人之大寳曰位何以守位曰仁¶
¶
陟位¶
¶
虞書帝曰格汝舜詢事考言乃言底可績三載汝陟帝¶
位舜讓于德弗嗣¶
¶
總師¶
¶
虞書帝曰格汝禹朕宅帝位三十有三載耄期倦于勤¶
汝惟不怠總朕師¶
<pb:KR3k0052_WYG_032-19a>¶
¶
終陟元后¶
¶
虞書帝曰來禹予懋乃德嘉乃丕績天之厯數在爾躬¶
汝終陟元后¶
¶
俾作神主¶
¶
商書伊尹曰夏王弗克庸德慢神虐民皇天弗保監于¶
萬方啟廸有命眷求一德俾作神主¶
¶
亶聰明¶
¶
周書亶聰明作元后元后作民父母¶
<pb:KR3k0052_WYG_032-19b>¶
錫勇智¶
¶
商書天乃錫王勇智表正萬邦纉禹舊服¶
¶
正位凝命¶
¶
易鼎卦木上有火君子以正位凝命¶
¶
順天應人¶
¶
易革卦天地革而四時成湯武革命順乎天而應乎人¶
革之時義大矣哉¶
¶
一民心¶
¶
<pb:KR3k0052_WYG_032-20a>¶
干寳晉武帝革命論古之有天下者栢皇栗陸以前為¶
而不有應而不求執大象也鴻荒世及一民心也堯舜¶
内禪體文德也漢魏外禪順大名也湯武革命應天人¶
也高光爭伐定功業也各因其運而得天下隨時之義¶
大矣哉¶
¶
承天厯¶
¶
塗山銘夏后氏勤勞萬邦和寜四極順承天厯自南河¶
而受四海大位定焉萬國既固宣省風教自塗山而會¶
諸侯大政立焉位莫隆于執大象乃輯五瑞以建皇極¶
<pb:KR3k0052_WYG_032-20b>¶
政莫先于齊大統乃朝玉帛以混經制所以承唐虞之¶
後垂子孫之丕基立商周之前建帝王之洪範也¶
¶
雲龍風虎¶
¶
易乾卦雲從龍風從虎聖人作而萬物覩¶
¶
朝覲謳歌¶
¶
孟子曰朝覲者不之堯之子而之舜謳歌者不謳歌堯¶
之子而謳歌舜¶
<pb:KR3k0052_WYG_032-21a>¶
¶
應期撫運¶
¶
晉元帝紀劉琨上書陛下應受命之期撫千載之運¶
¶
握紀御符¶
¶
唐李百藥封建論陛下握紀御符應期啟聖¶
¶
系統接緒¶
¶
班固東都賦系唐統接漢緒茂育羣生恢復疆宇¶
¶
睠命膺圖¶
¶
宋建隆元年太祖即位制五運推移上帝于焉睠命三¶
靈改卜王者所以膺圖¶
<pb:KR3k0052_WYG_032-21b>¶
¶
接千嵗統¶
¶
太史公自序今天子接千嵗之統封㤗山而余不得同¶
行是命也¶
¶
法五始要¶
¶
漢王褒聖主得賢臣頌恭惟春秋法五始之要在乎審¶
己正統而已注云五始一元二春三王四正月五公即¶
位¶
<pb:KR3k0052_WYG_032-22a>¶
¶
地闢天開¶
¶
宋張于湖賀英宗登極表星輝海潤方肇啟于青宫地¶
闢天開遂丕膺于赤紀有赫聖人之大業於昭天下之¶
至公¶
¶
言傳號渙¶
¶
宋曾鞏曰人主之尊意諭色授而六服震動言傳號渙¶
而萬里奔走¶
¶
天時人事¶
¶
東漢鄧禹說大司馬劉秀曰歴觀徃古聖人之興天時¶
<pb:KR3k0052_WYG_032-22b>¶
人事二科而已今以天時觀之更始既立而災變方興¶
以人事觀之帝王大業非凡夫所任明公素有盛德大¶
功天下向服為今之計莫如延攬英雄務恱民心立高¶
祖之業救萬民之命以公而慮天下不足定也¶
¶
天意人謀¶
¶
宋靖康二年三月甲戌元祐太后降手詔迎康王曰漢¶
家之厄十世宜光武之中興獻公之子九人惟重耳之¶
<pb:KR3k0052_WYG_032-23a>¶
尚在兹為天意夫豈人謀¶
¶
嗣器¶
¶
宋太宗即位制王者繼統承祧所以嗣神器也今猥以¶
神器付于冲人遵治命而莫或固辭渉大川而罔知攸¶
濟¶
¶
傳歸¶
¶
宋英宗即位制蒸民之生置君為之司牧神器之重有¶
子所以傳歸¶
<pb:KR3k0052_WYG_032-23b>¶
改元¶
¶
　古今源流堯舜有天下書載其即位之始而曰月正¶
　元日夫子序書于成湯之後曰太甲元年而當時伊¶
　尹亦有元祀之稱則元之名昉于此矣¶
¶
資始¶
¶
易大哉乾元萬物資始¶
¶
履端¶
¶
左文元年先王之正時也履端于始舉正於中歸餘于¶
<pb:KR3k0052_WYG_032-24a>¶
終履端于始序則無愆舉正于中民則不惑歸餘於終¶
事則不悖¶
¶
穪後元年¶
¶
漢文帝時趙人新垣平言闕下有寳玉氣而使人持玉¶
杯獻之刻曰人主延壽又言侯日再中居頃之日郤復¶
中于是始更十七年為元年謂之後元年¶
¶
穪中元年¶
¶
漢景帝即位改元已七年矣至八年壬辰又改曰中元¶
年已六年矣至七年戊戌又改曰後元年¶
<pb:KR3k0052_WYG_032-24b>¶
¶
因事而改¶
¶
漢武帝即位已更為建元之名自是而後纔値六年因¶
大星而改元光又六年無事而改元朔又六年獲白鼎¶
而改元鼎又六年封㤗山而改元封¶
¶
間歲而改¶
¶
漢至昭宣而後凡所謂神爵甘露黄龍之名或一年而¶
改或間嵗而改又不拘六年之說矣其後有僅改一二¶
<pb:KR3k0052_WYG_032-25a>¶
如後漢光武即位之初改元建武至三十一年而後改¶
中元是也又有終其身而不改如唐太宗之貞觀三十¶
三年是也此非所謂賢明之君見高一世者哉¶
¶
自稱年號¶
¶
漢唐而降各有隨其鼎峙之勢而自穪年號者如三國¶
之魏與吳蜀是也¶
¶
各據年號¶
¶
三國而後有隨其分裂之勢而各據年號者如南北朝¶
之晉宋齊梁陳與後魏北齊後周是也是以彼此各有¶
<pb:KR3k0052_WYG_032-25b>¶
元年惟主正統者則以正統之元年為凖¶
¶
爰舉舊章¶
¶
宋太宗開寳九年改太平興國元年制自登宸極再易¶
朔辰改元更號爰舉前代之舊章蕩穢滌邪用洽普天¶
之大慶¶
¶
式遵古義¶
¶
宋眞宗至道四年改元咸平元年詔承上穹之眷命宅¶
<pb:KR3k0052_WYG_032-26a>¶
大寳以踰年四序履端萬物資始式遵古義俾易新元¶
¶
取象陽春¶
¶
宋太宗端拱三年改淳化元年制朕受天明命司牧黎¶
元寰宇幸致于和平稼穡屢豋于豐稔慶兹玄感思舉¶
舊章因斯獻歲取象陽春宜改紀元之號仍覃生物之¶
恩¶
¶
式新端厯¶
¶
宋仁宗寳元改為康定詔導迎至和消伏衆變推榮正¶
本恊紀求中庶回靈鑒之孚式新端厯之授¶
<pb:KR3k0052_WYG_032-26b>¶
¶
改淳化為至道¶
¶
宋太宗改元德音當惟新于大政冀永保于鴻猷發號¶
改元與民更始¶
¶
改嘉祐為治平¶
¶
宋英宗改元制自親庶政甫渉踰年中外乂寜風雨時¶
若惟春秋之正始盖厯代之通規獻嵗發春方臨吉旦¶
紀年更號祗率舊章¶
<pb:KR3k0052_WYG_032-27a>¶
¶
冀自天之祐¶
¶
仁宗慶厯九年改為皇祐制春夏之交霖雨作沴傷暴¶
禾麥漂溢隄防粒食罄闕廬舍蕩空流離鄉邦十室而¶
九當原究其由來祈弭消于災變仍更紀歲之名用冀¶
自天之佑¶
¶
昭受命之符¶
¶
宋哲宗改紹聖五年六月朔為元符詔統承聖緒紹述¶
先猷克享天心屢蒙嘉貺甘露薦降靈光燭天思答神¶
休以恊瑞應其易統年之號用詔受命之符¶
<pb:KR3k0052_WYG_032-27b>¶
¶
皇祐改為至和¶
¶
仁宗因日食正陽改皇祐六年為至和德音皇天降譴¶
太史上言豫陳薄蝕之災近在正陽之朔永思厥咎在¶
予一人是用改避正寢却去常珍俾更元厯之名冀召¶
太和之福¶
¶
崇寜改為大觀¶
¶
徽宗改崇寜為大觀制兵革不試囹圄屢空邊陲晏安¶
<pb:KR3k0052_WYG_032-28a>¶
年穀豐稔乾高垂象日當交而不虧坤厚薦珍禾與芝¶
而並秀是用因三朝之慶㑹順一氣之發生易冠元之¶
名覃作解之澤既革而當惟新是圖¶
¶
作新斯民¶
¶
哲宗改元豐九年為元祐御札永惟春秋正始之義深¶
見天人相與之符即位逾年改元布政以昭宣令典以¶
作新斯民顧惟守成敢忘繼序¶
¶
肇新元統¶
¶
徽宗改建中靖國御札思建皇極嘉靖庶邦端好惡以¶
<pb:KR3k0052_WYG_032-28b>¶
示人本中和而垂政稽歷數在躬之文念春秋謹始之¶
義肇新元統國有典常宜遵踰嵗之期以易紀年之號¶
¶
聖誕¶
¶
　古今源流至論自唐明皇以八月五日生始以是日¶
　為千秋節故張衍上大衍歷序有開元十六年八月¶
　端午赤光照室之文宋璟千秋節表有月惟仲秋日¶
　在端午之句則聖誕之名盖昉于此¶
<pb:KR3k0052_WYG_032-29a>¶
¶
大電繞樞¶
¶
帝王世紀黄帝少昊之子姬姓也母附寳見大電光繞¶
北斗樞星感之而孕二十四月生黄帝于壽邱¶
¶
大星流渚¶
¶
世紀少昊名摯字青陽姬姓也母女節黄帝時有大星¶
如虹流于華渚女節感之而生少昊為金天氏¶
¶
感于尚羊¶
¶
世紀神農姜姓也母曰妊姒名女登為有喬氏之女逰¶
于華陽有神龍首感女登于尚羊而生炎帝人身牛首¶
<pb:KR3k0052_WYG_032-29b>¶
長于姜水以火承木位在南方主夏故謂之炎帝¶
¶
感于幽房¶
¶
世紀顓頊黄帝之孫昌意之子姬姓也母景僕為昌意¶
正妃謂之女嫗金天氏之末瑤光之星感女嫗于幽房¶
之宫生顓頊于若水首戴干戈¶
¶
生丹陵¶
¶
世紀堯伊祁姓也母曰慶都孕十四月而生堯于丹陵¶
<pb:KR3k0052_WYG_032-30a>¶
名曰放勲又春秋合誠圖堯母慶都出觀三河與赤龍¶
合而生堯¶
¶
生姚墟¶
¶
世紀舜姚姓也其先出自顓頊頊生窮蟬窮蟬有子曰¶
敬康敬康生勾芒勾芒有子曰橋牛橋牛生瞽䏂瞽䏂¶
妻曰握登見大虹意感而生舜于姚墟字都君家本冀¶
州其母早死瞽䏂更娶生象傲而父頑母嚚咸欲殺舜¶
¶
吞珠孕禹¶
¶
世紀禹姒姓也其先出顓頊顓頊生鯀堯封鯀為崇伯¶
<pb:KR3k0052_WYG_032-30b>¶
納有莘氏脩己脩己山行見流星貫昴又吞神珠意感¶
而生禹于石紐名文命字高宻長于西夷堯命為司空¶
繼鯀治水有功賜姓姒氏封為夏伯故謂之伯禹¶
¶
懐卵生契¶
¶
世紀商之始也有神女簡狄逰于桑野見鳥遺卵于地¶
有五色文作八百字簡狄拾之貯以玉笥夜夢神母謂¶
曰爾懷此卵即生聖子狄懷一年而有娠經十四月而¶
<pb:KR3k0052_WYG_032-31a>¶
生契祚以八百叶卵之文也¶
¶
扶都生湯¶
¶
世紀殷商氏出自帝嚳子姓也主癸之妃曰扶都見白¶
氣貫月意感以乙日生湯故名履字帝乙是為成湯¶
¶
太任生文¶
¶
世紀周文王姬姓也名昌父季厯母太任當殷王祖甲¶
二十八祀庚寅生昌昌有聖德又得聖女姒氏以為之¶
配年十五而生太子發是為武王武王娶吕望女邑姜¶
生子誦是為成王¶
<pb:KR3k0052_WYG_032-31b>¶
¶
玉雞銜珠¶
¶
世紀漢出自帝堯劉姓也豐公生執嘉即太上皇太上¶
皇之妃曰媪是為昭靈后生子邦是為漢高祖一說高¶
祖母浴于洛池見玉雞銜赤石珠名玉英吞之有孕而¶
生高祖¶
¶
赤彘蔽户¶
¶
見七夕¶
<pb:KR3k0052_WYG_032-32a>¶
¶
舂陵佳氣¶
¶
東漢光武之父南頓君初為濟陽令生帝於縣舍有赤¶
光照室影如五麟七鳳是歲縣界嘉禾生一莖九穂因¶
名帝曰秀望氣者蘇伯阿為王莽使至南陽遙望見舂¶
陵城郭嘆曰佳哉鬰鬰葱葱及帝起兵還舂陵望見舍¶
南火光赫然燭天¶
¶
武功慶雲¶
¶
唐太宗生于武功之别館時有慶雲見瀰漫數里上屬¶
于天二龍戲于館門之外水中三日乃去¶
<pb:KR3k0052_WYG_032-32b>¶
¶
雲盖¶
¶
魏文帝生時有雲氣青色圜如車盖覆其上¶
¶
星珠¶
¶
宋乾德四年三月五星如連珠聚于奎當魯分從鎭星¶
晨見東方占曰有德有慶大人奄有四方子孫繁昌明¶
年眞宗誕生生母李氏帝即位追尊皇太后謚明德¶
¶
夢神與交¶
¶
<pb:KR3k0052_WYG_032-33a>¶
符堅母荀氏祈子西門豹祠其夜夢神與交有孕生堅¶
神光自天燭其庭背有赤文隠起成字曰草符臣¶
¶
夢神决脅¶
¶
唐肅宗在東宫時張后忽寢厭不寤太子問之夢神以¶
劍决我脅而入殆不能堪以燭照之其文隠然遂有孕¶
生代宗¶
¶
紅光燭天¶
¶
隋煬帝生時紅光燭天里中牛馬皆驚¶
<pb:KR3k0052_WYG_032-33b>¶
異香經宿¶
¶
宋太宗為宣祖之次子母昭憲皇后夢日入懷而娠後¶
唐天成二年丁亥二月十六日生于洛陽大内夾馬營¶
是時赤光繞室異香經宿不散¶
¶
白氣充庭¶
¶
後唐太祖在妊十三月生紅光照室白氣充庭井水暴¶
溢¶
¶
赤光滿室¶
¶
<pb:KR3k0052_WYG_032-34a>¶
宋英宗天聖十年生於宣平坊赤光滿室黄龍往來于¶
室中¶
¶
后榻靈芝¶
¶
宋仁宗誕降郭太后榻下生靈芝四十二葉後享國四¶
十二年乃瑞應云按郭太后眞宗之后仁宗嫡母景德¶
三年崩祥符五年復立劉氏為后仁宗乃宸妃李氏所¶
生劉后以為己子與楊淑妃同撫育之一說李氏嘗夣¶
一羽衣之士跣足從空而下云來為汝子時眞宗未有¶
嗣聞之大嘉云當為汝成之是夕召幸有娠明年誕育¶
<pb:KR3k0052_WYG_032-34b>¶
仁宗仁宗㓜年每穿履襪亟令脫去常徒歩禁中皆呼¶
為赤脚仙人赤脚仙乃古得道李君也李氏又嘗夣二¶
日在天其一忽墜自以衣裾承之自此有娠仁宗即位¶
追尊李氏為章懿皇后¶
¶
丞㕔赤光¶
¶
揮麈録秀州外醫張浩自云少隷軍籍嘗為德清閘官¶
一日晚過嘉興縣忽覩丞㕔赤光照天疑為回禄亟入¶
<pb:KR3k0052_WYG_032-35a>¶
視之乃趙縣丞之室適娩娠是宋孝宗誕育時也¶
¶
千齡啟聖¶
¶
唐張說奉和千秋節宴應制詩五德生王者千齡啟聖¶
人¶
¶
三合鞏基¶
¶
宋淳熈中孝宗及皇太子朝上皇于德壽宫置酒賦詩¶
為樂從臣皆和周益公詩一丁扶火德三合鞏皇基楊¶
誠齋詩祖堯父舜眞千載禹子湯孫自一家又云天意¶
分明昌火德誕辰三世總丁年蓋高宗生于大觀丁亥¶
<pb:KR3k0052_WYG_032-35b>¶
孝宗生于建炎丁未光宗生于紹興丁卯故隂陽家以¶
亥邜未為三合¶
¶
天申節¶
¶
宋吳芾表蕐渚呈祥預紀有開之慶薫風從律式逢載¶
夙之辰¶
¶
天寜節¶
¶
宋宰臣章惇等表詩紀生民易稱出震時惟陽月瑞集¶
<pb:KR3k0052_WYG_032-36a>¶
樞星肇開震夙之祥永御光華之旦離明繼照敷同四¶
海之懽天德出寕請祝萬年之壽請以十月十日為天¶
寜節¶
¶
聖壽¶
¶
　韓愈佛骨表黄帝百十嵗少昊百嵗顓頊九十八嵗¶
　帝嚳一百五嵗帝堯百十歲帝舜禹湯皆百嵗文王¶
　九十七嵗武王九十三嵗¶
¶
天保歌¶
¶
詩小雅天保定爾以莫不興如山如阜如岡如陵如川¶
<pb:KR3k0052_WYG_032-36b>¶
之方至以莫不増如月之恒如日之升如南山之壽不¶
騫不崩如松栢之茂無不爾或承¶
¶
閟宫頌¶
¶
詩魯頌俾爾熾而昌俾爾壽而臧保彼東方魯邦是常¶
不虧不崩不震不騰三壽作朋如岡如陵俾爾昌而熾¶
俾爾壽而富黄髪台背壽胥與試俾爾昌而大俾爾耆¶
而艾萬有千嵗眉壽無有害天錫公純嘏眉壽保魯居¶
<pb:KR3k0052_WYG_032-37a>¶
常與許復周公之宇魯侯燕喜令妻壽母宜大夫士庶¶
邦國是有既多受祉黄髪兒齒¶
¶
夢與九齡¶
¶
禮文王世子文王謂武王曰女何夣矣武王對曰夣帝¶
與我九齡文王曰女以為何也武王曰西方有九國焉¶
君王其終撫諸文王曰非也古者謂年為齡齒亦齡也¶
我百爾九十吾與爾三焉文王九十七乃終武王九十¶
三而終¶
<pb:KR3k0052_WYG_032-37b>¶
聞呼萬嵗¶
¶
見嵩高山¶
¶
華封三祝¶
¶
莊子曰堯觀乎華封華封人曰嘻聖人請祝聖人使聖¶
人壽堯曰辭使聖人富堯曰辭使聖人多男子堯曰辭¶
封人曰壽富多男子人之所欲也女獨不欲何也堯曰¶
多男子則多懼富則多事壽則多辱是三者非所以養¶
德也故辭¶
<pb:KR3k0052_WYG_032-38a>¶
¶
麥丘三祝¶
¶
劉向新序齊桓公田至麥丘見麥丘邑人問年幾何對¶
曰八十有三矣公曰羙哉壽乎子其以子壽祝寡人邑¶
人曰祝主君甚壽金玉是賤人民是寳公曰至德不孤¶
善言必再吾子復之曰祝主君使無羞學無惡下問賢¶
者在傍諌者得人公曰至德不孤善言必三吾子復之¶
曰祝主君使無得罪于羣臣百姓公作色曰吾聞子得¶
罪于父臣得罪于君未聞君得罪于臣也邑人拜而起¶
曰子得罪于父可因姑姊妹叔父而解之臣得罪于君¶
<pb:KR3k0052_WYG_032-38b>¶
可因便嬖左右而謝之昔桀得罪于湯紂得罪于武王¶
此則君之得罪于臣者也莫為謝至今得罪公曰善扶¶
而載之自御以歸禮之于朝封之以麥丘而斷政焉¶
¶
玉巵上壽¶
¶
漢高祖時淮南王等朝未央宫置酒前殿上奉玉巵為¶
太上皇壽曰始大人常以臣亡頼不能治産業不如仲¶
力今某之業所就孰與仲多殿上羣臣皆穪萬嵗大笑¶
<pb:KR3k0052_WYG_032-39a>¶
為樂¶
¶
玉杯獻壽¶
¶
漢文帝時趙人新垣平使人詣闕獻玉杯刻曰人主延¶
壽¶
¶
明堂上壽¶
¶
漢武帝東封㤗山還登明堂倪寛奉觴再拜上千萬歲¶
壽¶
¶
凌烟為壽¶
¶
唐太宗貞觀四年突厥頡利可汗朝長安上御順天樓¶
<pb:KR3k0052_WYG_032-39b>¶
盛陳文物引見上皇聞擒頡利嘆曰吾付託得人復何¶
憂哉置酒凌烟閣太宗起舞公卿迭起為壽¶
¶
逺懷上壽¶
¶
漢昭帝時公卿百官以帝威德懷逺祥物類應乃集朝¶
堂¶
¶
冦平上壽¶
¶
唐憲宗時吳元濟初平宴百僚裴度舉觴曰陛下神武¶
<pb:KR3k0052_WYG_032-40a>¶
獨斷冦逆削平願與九州四海上千萬嵗壽¶
¶
生日罷宴樂¶
¶
唐太宗貞觀二十年十二月謂長孫無忌等曰今日吾¶
生日世俗皆為樂在朕翻成傷感詩云哀哀父母生我¶
劬勞何以劬勞之日更為宴樂乎¶
¶
生日却貢獻¶
¶
唐德宗建中元年夏四月生日四方貢獻皆不受李正¶
巳田恱獻縑三萬匹上悉歸之度支以代租賦¶
<pb:KR3k0052_WYG_032-40b>¶
號萬嵗樂¶
¶
唐武后造鳥歌萬歲樂盖鸚鵡與秦吉了鳥俱能言后¶
喜其能諧和以高平調奏之至憲宗時劉弘去鳥歌改¶
入黄鍾正宫調號聖朝萬歲樂¶
¶
作千秋樂¶
¶
唐開元十六年八月初五日玄宗以降誕日宴百官于¶
花蕚樓下作千秋樂丞相源乾曜等請以是日為千秋¶
節布于天下咸令宴樂羣臣皆獻寳鏡張九齡乃述前¶
<pb:KR3k0052_WYG_032-41a>¶
興廢之際為書五卷謂之千秋金鑑録上之¶
¶
諸將上壽¶
¶
唐太宗時七德舞初成觀者皆踴躍諸將上壽穪萬歲¶
¶
諸道獻壽¶
¶
唐代宗大歷元年冬十月上生日諸道節度使獻金帛¶
器服珍玩駿馬為壽共値緡錢二十四萬常衮上言節¶
度使非能男耕女織必取之于民歛怨求媚不可長也¶
請却之上不聽¶
<pb:KR3k0052_WYG_032-41b>¶
正旦慶壽¶
¶
宋高祖紹興二十九年正旦以太后八十上詣慈寜宫¶
行慶壽禮依建隆故事許百官稱賀¶
¶
立春慶壽¶
¶
宋孝宗淳熈二十年十二月以太上皇來年聖壽七十¶
預于立春日詣德壽宮行慶壽禮開宴凌虚閣下¶
　山堂肆考卷三十二¶
