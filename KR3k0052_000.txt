# -*- mode: mandoku-view -*-
#+TITLE: 山堂肆考
#+DATE: 2019-03-29 20:25:23.384376
#+PROPERTY: ID KR3k0052
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 0
<pb:KR3k0052_WYG_000-1a>¶
提要¶
欽定四庫全書　　　　　子部十一¶
　山堂肆考　　　　　　　類書類¶
提要¶
¶
　　　　(臣)等謹案山堂肆考二百二十八卷補遺十¶
　　　　二卷明彭大翼撰大翼字雲舉又字一鶴&KR0045;¶
　　　　州人是書萬厯乙未廖自伸序稱其冠軍諸¶
　　　　生者廿有餘年竟不得一登賢書其弟大翺¶
　　　　序則稱其宦游百粤凌儒序亦稱其浩然解¶
　　　　組杜門海上則又嘗𨽻仕籍其嘗為何官則¶
<pb:KR3k0052_WYG_000-1b>¶
　　　　不可得詳矣據卷端凡例是書成於萬厯乙¶
　　　　未浸淫散佚越二十餘年至萬厯己未其孫¶
　　　　壻張幼學乃尋繹舊聞踵事増定遂成完帙¶
　　　　則幼學又有所附益不盡大翼之舊本也(按焦)¶
　　　　(竑序作於乙未已稱幼學增定與凡例不符疑坊本翻刻訛已為乙)凡分宫商¶
　　　　角徵羽五集如趙璘因話録例然璘書於五¶
　　　　音之義各有所取大翼此書則臣職一門割¶
<pb:KR3k0052_WYG_000-2a>¶
　　　　𨽻宫商二集親屬一門割𨽻商角二集無所¶
　　　　分别特以紀其部帙如甲稿乙稿之類而已¶
　　　　中分四十五門門又各分子目大致與他類¶
　　　　書相等惟卉原訓草而以草卉標題似乎字¶
　　　　複然考沈約詩有勿言草卉賤幸宅天地中¶
　　　　語則自有出典未可議也又道教神仙分為¶
　　　　二部與他類書亦稍别考漢志道家神仙家¶
　　　　原自分别則亦古義矣所收雖多掇拾羣籍¶
　　　　不盡採自本書而網羅繁富存之亦足備考¶
<pb:KR3k0052_WYG_000-2b>¶
　　　　焉乾隆四十六年十月恭校上¶
　　　　　　　總纂官(臣)紀昀(臣)陸錫熊(臣)孫士毅¶
　　　　　　　　　　總　校　官(臣)陸　費　墀¶
<pb:KR3k0052_WYG_000-3a>¶
¶
序[凌儒]¶
山堂肆考序¶
粤自載籍充汗漁獵難窮矜能者食于耳廣采者窘於¶
餘徵事者屈於寡而宏博之用益迫矣故左史倚相重¶
楚公孫僑重鄭季子札重吳非重多聞乎哉然汲冢魯¶
壁僅存煨燼兩漢糅以穅秕唐宋之代苑積絲棼至不¶
可勝紀子墨客卿往往起田舎不得窺金匱石室之藏¶
藉令優於力而豫於時即恵子之五車能在在以充後¶
乗否也由兹以譚而類述者不可少矣顧徐堅述初學¶
記弗詳於唐祝穆纂事文類聚多溺于宋白氏六帖記¶
<pb:KR3k0052_WYG_000-3b>¶
代無次而海録野乗蒐輯未徧均不足稱全書邇者海¶
門彭大夫好古士也幼負頴質博覽自憙幽討冥捜不¶
遺餘力上窺結繩下窮掌故直將探蝌蚪譯侏&KR0867;凡柱¶
下所未藏象㒺所未獲㣲言竒事輒手書赫蹏而貯之¶
總總林林若肴烝在庖狩獵在較大官上林舉納行秘¶
書腹笥中良工苦心歴三十餘禩北走燕冀南越蒼梧¶
食以為飴怠以為枕未嘗一日廢卷即浩然解組杜門¶
<pb:KR3k0052_WYG_000-4a>¶
海上凡耳之所聞目之所見口之所誦心之所惟無不¶
類分而臚列之集而成編總之二百四十卷名曰山堂¶
肆考余讀之未卒業而歎者再夫三垣列宿足以經天¶
五岳四溟足以紀地假如舉一廢百其如管窺蠡測何¶
故必鏡兩儀囊萬有羲和御而神禹周章亥步而離朱¶
測然後能窮其厯而盡其凡今是書自十三經二十一¶
史三墳二酉四部九流以及百家悉囊括刃解葢覩日¶
月而蔑衆星陟昆侖而俯瀛海舊籍之陋足可一洗當¶
與之分路&KR0045;鑣等上駟而並駕矣余舊識大夫叔子取¶
<pb:KR3k0052_WYG_000-4b>¶
第兹來索言欣得託驥尾以騰於千里故不辭而為之¶
序云萬厯乙未孟冬望日海陵凌儒譔¶
<pb:KR3k0052_WYG_000-5a>¶
¶
原序[焦竑]¶
原序¶
一鶴先生擢瑯琊之魁壘標淮海之菁英學富青箱¶
名髙珠斗其所著山堂肆考譬之以珊瑚間木難以琳¶
琅列玉盤流光六虚上揖百代海内才人藉以果枵腹¶
而吐竒葩如中郎之祕王充威明之珍節信者盖數十¶
年於兹莫能尚矣苐歳月漸深魯魚㡬溷刪訛正舛實¶
待其人乃先生之孫壻張儀伯太學與余善見余寳愛¶
是書而重惜其殘缺乃復加校讐疏觧奥義蒐集散軼¶
粲然大備於是先生之精神肖貌復躍然於世矣然而¶
<pb:KR3k0052_WYG_000-5b>¶
家鮮異書宦無優日苦乏中郎論衡之祕每抱紫陽叅¶
同之憾廼雲舉卑棲蓬海汎渉藻林礪爾鈇目無孤矯¶
之幹繳爾絲中必疉雙之獲縱使業謝多識恒因此而¶
得彼質匪如愚亦聞一以知二誠藝圃之名厨文苑之¶
㨗徑若夫大雅不羣離津而上取材有所匪夷所思擬¶
議日新是惟智者余舊篹類林十卷傳之海内敝帚乆¶
陳燕石徒襲鏐礫靡論衆寡未讐固遜卿家信古之好¶
<pb:KR3k0052_WYG_000-6a>¶
亦附先尼竊比之義耳時萬厯乙未一陽月賜進士及¶
第翰林院修撰秣陵焦竑弱侯父譔¶
<pb:KR3k0052_WYG_000-6b>¶
<pb:KR3k0052_WYG_000-7a>¶
¶
序[廖自伸]¶
山堂肆考序¶
昔南唐馮贄博物嗜君子也顧數竒阨于科名三十¶
年不得第已乃謝去故業築書室悉取先世所藏書撮¶
其膏髓彚為集貽厥來世庶承學有所考鏡君子¶
不得志于今則欲信之後今既捓揄之矣後謂我何則¶
又欲徵之古其用心良勤且苦矣故虞卿非窮愁不能¶
著書以自見于後世大抵著述皆賢豪發憤之所為作¶
也先生少習舉子業為諸生最著顧冠軍諸生¶
者廿有餘年竟不獲一登賢書用是意有所鬱結而不¶
<pb:KR3k0052_WYG_000-7b>¶
得通其道也故敝帚一切博士家言肆力雅道披汲冢¶
之竒文捜石室之祕典繹抽墳史漁獵稗官開卷有得¶
輒手裂赫蹏録之猶之摘翠于鷸羽而取白于狐腋也¶
攟摭十年尚未脱槀後貯之奚囊宦㳺西粤又廿年許¶
而聞見益博於是考訂舊輯附益新聞乃得成帙而顛¶
毛已種種矣先生于書無所不讀提要鈎𤣥至老不倦¶
倘亦馮贄之雅意乎帙既成凡若干卷題曰山堂肆考¶
<pb:KR3k0052_WYG_000-8a>¶
將付剞劂氏持以示余屬余序余謝不敏固屬之余乃¶
受而披帙展覽嘆曰博矣哉櫽括百家磅礴萬品上自¶
象緯下迄蟲魚紛紛總總綱提臚列蒐故實于往牒漱¶
芳潤于羣書彚成大觀遂兼衆妙此書一出真可懸國門信¶
千古又何必俟知己於寥寥而望希音于異世哉書成¶
太學君取第校讐精覈鬱為鉅觀是又見先生之有子¶
而識奇字者世不乏也余瓊海行矣即仲深可作當欣¶
異寳獨念以先生之固讓㣲不佞屢請世將無從窺帷¶
中之秘而數千百年之貫珠合璧且終隠而不耀雖然¶
<pb:KR3k0052_WYG_000-8b>¶
是必有造物主之余亦安得為贅編也美言可以市其¶
傳必矣或曰丈夫不能雲蒸龍變而思表文采于後世¶
當舒其憤懣自成一家言精光焯爍便足千載矣奚蠧¶
魚陳編而掇拾之為余應之曰唯唯否否夫言非必其¶
自已出也化工造物何臭腐之非神奇矧審于一技察¶
于一辭可以曲説而未可廣應也故成一家之言易垂¶
訓功曷茂焉語云受光于隙照一隅受光于牖照北璧¶
<pb:KR3k0052_WYG_000-9a>¶
受光于户照室中無遺物況受光于宇宙乎先生所受¶
者大故所照者博其儲材也富冝其取精也多彼學一¶
先生之言則暖暖姝姝而私自説也者是蜩與鷽鳩同¶
于同也鳥足以語於大方萬厯乙未季秋之吉文林郎¶
知海門縣事黄岡廖自伸伯常父譔¶
<pb:KR3k0052_WYG_000-9b>¶
<pb:KR3k0052_WYG_000-10a>¶
¶
序[大翺]¶
山堂肆考序¶
昔王通氏曰儲書萬巻不如著書一編嗟夫書豈易著¶
哉學不博則其説也不詳心不虛則其受也不廣見不¶
定則其擇也不精恵子五車鄴侯萬軸謂其充棟汗牛¶
則可耳即謂其有裨實用能乎哉余伯兄一鶴翁結髮¶
專經長躭竹素賔薦之後厭薄經生術業棄去弗事盡¶
發家塾所藏子史百家諸書尋繹舊聞爬捜新得作為¶
山堂肆考凡如干卷朝宵披誦以自適其適宦逰百粤¶
嘗命侍子納之行李雅為方内名家所鑑賞幾欲付之¶
<pb:KR3k0052_WYG_000-10b>¶
雕坊未暇也頃者轉官霑益拂袖言歸齒髮已秋而嗜¶
學無倦腹笥愈盈而收采日富間嘗示余命為之序且¶
命無督言焉余手兄是集上自天文節序下迨地志山¶
經巨之而人才政治禮樂文章纎之而方技九流飛走¶
草木逺之而羲昊黄唐近之而宋元遼金其間㣲言碎¶
事一班寸臠與夫滑稽俳調之語述異志怪之書㒺不¶
昈列門分靡有遺逸究其㫖歸無非所以闡發幽秘解¶
<pb:KR3k0052_WYG_000-11a>¶
山堂肆考序¶
昔王通氏曰儲書萬巻不如著書一編嗟夫書豈易著¶
哉學不博則其説也不詳心不虛則其受也不廣見不¶
定則其擇也不精恵子五車鄴侯萬軸謂其充棟汗牛¶
則可耳即謂其有裨實用能乎哉余伯兄一鶴翁結髮¶
專經長躭竹素賔薦之後厭薄經生術業棄去弗事盡¶
發家塾所藏子史百家諸書尋繹舊聞爬捜新得作為¶
山堂肆考凡如干卷朝宵披誦以自適其適宦逰百粤¶
嘗命侍子納之行李雅為方内名家所鑑賞幾欲付之¶
<pb:KR3k0052_WYG_000-11b>¶
雕坊未暇也頃者轉官霑益拂袖言歸齒髮已秋而嗜¶
學無倦腹笥愈盈而收采日富間嘗示余命為之序且¶
命無督言焉余手兄是集上自天文節序下迨地志山¶
經巨之而人才政治禮樂文章纎之而方技九流飛走¶
草木逺之而羲昊黄唐近之而宋元遼金其間㣲言碎¶
事一班寸臠與夫滑稽俳調之語述異志怪之書㒺不¶
昈列門分靡有遺逸究其㫖歸無非所以闡發幽秘解¶
<pb:KR3k0052_WYG_000-12a>¶
小記¶
太嶽先生少嗜博綜壯多制作即驅車逰宦解綬歸¶
田或出或處皆諷頌之林以風以雨成捜羅之&KR0049;以故¶
緒至繁而成統物無一而不該累嵗窮年始竣斯集然¶
編纂雖勤校讐未力夢楹既逺觿佩逾踈每手斯篇不¶
勝喟嘆乃句先生雅好其書每曰希世之珍¶
非一隅之玩鸞龍之采豈奥窔之觀先生研精畢世¶
極力斯編而藏不出緘縢施不越里閈是必如三十世¶
初行左傳五百嵗始知子雲乃慊於瞶瞶者哉古人云¶
<pb:KR3k0052_WYG_000-12b>¶
或藏之名山或傳之通邑大都皆後死者之責也子與¶
其三薫而十襲之曷如就金陵訂正修全令不徑走四¶
裔而若楊子幼之為太史公闡繹者乎且子既亟亟為¶
茂秦表先生托在戚懿死而有知其屬望於子¶
又當何如邪予有感於重夫先生之言又實於先生有¶
肺腑之義於是力荷補修務期完善遂邀伯馨伯韶諸¶
内兄拮据數月始睹成事於以見彭氏子之多賢而併¶
<pb:KR3k0052_WYG_000-13a>¶
先生贊成之力不淺也如曰懷古之情有生同¶
抱憐才之感賢豪特深則髙山景行俟諸同好而小子¶
不敏何足以當之時萬厯己未上元日孫壻張幼學頓¶
首手記於因篤樓¶
<pb:KR3k0052_WYG_000-13b>¶
<pb:KR3k0052_WYG_000-14a>¶
¶
凡例¶
山堂肆考¶
　凡例¶
一是書成於萬厯乙未冬一鶴彭太嶽以著述聞葢二¶
　十年於兹矣厥後浸淫散佚越在己未學迺尋繹舊¶
　聞踵事増定遂成完帙一君子爭傳覽焉亦¶
　是書中興之㑹也¶
一㕘較姓氏先輩名人為多近復厯訪當代名公巨卿¶
　再經訂定刪訛正舛殊不可易故書地書氏書名備¶
　陳於左實欲藉是以不朽云¶
<pb:KR3k0052_WYG_000-14b>¶
一分宫商角徵羽五集因舊制也上而天時地理之全¶
　下及羽毛鱗甲之屬合二百四十卷舊分八十冊每¶
　套以金石絲竹匏土革木編記卷帙頗繁未便翻閲¶
　今除之凡以六十冊為率¶
一邇來書賈射利窺書業有成價私將卷末裁割十存¶
　八九散亂溷雜比年為甚更有無藉之徒改頭換面¶
　併序目亦半存者學甚痛之兹後并書林嚴懲此弊¶
<pb:KR3k0052_WYG_000-15a>¶
　重加増定一篇不遺一篇不混識者鑒之¶
<pb:KR3k0052_WYG_000-15b>¶
<pb:KR3k0052_WYG_000-16a>¶
¶
㕘定姓氏¶
　秣陵焦弱侯　竑　　温陵杜可大　業¶
　清漳黄元祗　曰謹　海陵凌海樓　儒¶
　君一　以誠　麻城王元禎　兆雲¶
　温陵潘士鼎　洙　　黄岡廖伯常　自伸¶
　古&KR0045;王聖俞　納諫　古&KR0045;成　　　憲¶
　蒼梧陳惟志　懋功　豫章熊憲祥　瑞¶
　靳江伍以大　可受¶
重訂姓氏¶
<pb:KR3k0052_WYG_000-16b>¶
　四明馮重夫　任　　古&KR0045;范異羽　鳯翼¶
　城固謝午雲　宸　　蜀郡周了十　長應¶
　古&KR0045;張完樸　元芳　中州侯晉明　安國¶
　棠邑潘平之　世竒　四明馮弓閭　起綸¶
　崇川顧珠岩　國寳　勾章馮留仙　元颺¶
　西吳嚴琢庵　爾珪　古越陳昭華　祖訓¶
　勾章馮鄴仙　元飈　豫章鍾履旋　必顯¶
<pb:KR3k0052_WYG_000-17a>¶
　四明馮豹韋　即登　崇川潘仲和　允諧¶
　秣陵劉石鍾　旋　　崇川姜觀若　玉菓¶
　四明馮子房　佶　　四明馮仲完　象堅¶
　勾章劉瑞將　應宿¶
　孫壻成石生　友謙　成于昻　東暘¶
　甥　朱克生　名世¶
　弟　　大翺　大同　大化¶
　男　　取友　取士　取英　取志　取第¶
　侄　　取采　取象¶
<pb:KR3k0052_WYG_000-17b>¶
　孫　　兆熊　兆蘭　兆鳯　兆行　兆辰¶
　　　　兆斗　兆箕　兆俊　兆卜　兆秋¶
　　　　兆振　兆録　兆旂　兆康　兆典¶
　孫壻張儀伯　幼學¶
　外曽孫張映漢　　映薇　　映奎¶
　　　　　映泗　　映飈　　映嵗¶
<pb:KR3k0052_WYG_000-18a>¶
¶
總目 ¶
山堂肆考總目¶
宫集¶
　天文六卷　　　　　　　時令八巻¶
　地理十七卷　　　　　　君道六卷¶
　帝屬四卷　　　　　　　臣職七卷¶
商集¶
　臣職三十一卷　　　　　仕進三巻¶
　科第三卷　　　　　　　學校一卷¶
　政事四卷　　　　　　　親屬六卷¶
<pb:KR3k0052_WYG_000-18b>¶
角集¶
　親屬四卷　　　　　　　人品十二卷¶
　形貌二卷　　　　　　　性行六卷¶
　文學十二卷　　　　　　字學一卷¶
　諡法二卷　　　　　　　人事六卷¶
　誕育二卷　　　　　　　民業一卷¶
徵集¶
<pb:KR3k0052_WYG_000-19a>¶
　釋教三卷　　　　　　道教一卷¶
　神祇一巻　　　　　　僊教一卷¶
　鬼怪一巻　　　　　　曲禮七卷¶
　音樂五卷　　　　　　技藝六卷¶
　宫室五卷　　　　　　器用九卷¶
　珍寳三卷　　　　　　幣帛一卷¶
　衣服三卷　　　　　　飲食二卷¶
羽集¶
　飲食二卷　　　　　　百榖一卷¶
<pb:KR3k0052_WYG_000-19b>¶
　蔬菜一卷　　　　　　花品五卷¶
　草卉二卷　　　　　　果品五卷¶
　樹木二卷　　　　　　羽蟲六卷¶
　毛蟲六卷　　　　　　鱗蟲二卷¶
　甲蟲一卷　　　　　　昆蟲三卷¶
　補遺十二卷¶
天文¶
<pb:KR3k0052_WYG_000-20a>¶
　天　　　　　天河　　　　日(附日蝕)¶
　月(附月蝕)　　星　　　　　風¶
　雨(附旱)　　　霜　　　　　雪¶
　露　　　　　霧　　　　　雲¶
　雷　　　　　電　　　　　霞¶
　虹蜺　　　　雹¶
時令¶
　嵗　附月　　 　　日(附時)　　　朔晦¶
　&KR0076;望　　　　閏　　　　　五行¶
<pb:KR3k0052_WYG_000-20b>¶
　隂陽　　　　立春　　　　春¶
　正月　　　　元日　　　　人日¶
　元宵　　　　二月　　　　春分¶
　社日　　　　三月　　　　寒食¶
　上巳　　　　清明　　　　立夏¶
　夏　　　　　四月　　　　五月¶
　端午　　　　夏至　　　　六月¶
<pb:KR3k0052_WYG_000-21a>¶
　伏日　　　　立秋　　　　秋¶
　七月　　　　七夕　　　　中元¶
　八月　　　　秋分(附社日)　中秋¶
　九月　　　　重陽　　　　立冬¶
　冬　　　　　十月　　　　下元¶
　十一月　　　冬至　　　　十二月¶
　臘日(附蜡)　　除夕¶
地理¶
　地　　　　　山(上中下)　　泰山¶
<pb:KR3k0052_WYG_000-21b>¶
　華　　　　　嵩髙山　　　衡山¶
　常山　　　　石　　　　　海¶
　江　　　　　河　　　　　淮¶
　濟　　　　　漢　　　　　洛¶
　渭　　　　　涇　　　　　湖¶
　水　　　　　泉　　　　　潮¶
　冰　　　　　火　　　　　池¶
<pb:KR3k0052_WYG_000-22a>¶
　洲　　　　　溪　　　　井¶
　洞　　　　　谷　　　　村¶
　莊　　　　　苑　附圖　 　　園(附圖)¶
　市　　　　　橋梁　　　鄉里¶
　比隣　　　　墻　　　　壁¶
　城郭　　　　邊塞　　　闗隘¶
　墳墓　　　　碑¶
君道¶
　帝都　　　　帝符　　　　登極¶
<pb:KR3k0052_WYG_000-22b>¶
　改元　　　　聖誕　　　　聖夀¶
　聖徳　　　　聖孝　　　　聖製¶
　聖翰　　　　聖學　　　　聖治¶
　敬天　　　　法祖　　　　求賢¶
　仁民　　　　節用　　　　勤政¶
　納諫　　　　詔令　　　　赦宥¶
　耕藉　　　　巡狩　　　　馭夷¶
<pb:KR3k0052_WYG_000-23a>¶
　官制　　　　輿衞　　　　賞賜¶
帝屬¶
　太上皇　　　皇太后　　　皇后¶
　妃　　　　　皇太子　　　太子妃¶
　公主　　　　親王　　　　宫嬪¶
　宗室　　　　外戚　　　　駙馬¶
臣職¶
　三公　　　　三孤　　　　丞相¶
　㕘知政事　　中書令　　　中書舎人¶
<pb:KR3k0052_WYG_000-23b>¶
　樞宻院　　　總尚書(附令僕)　總侍郎¶
　總郎中員外郎　　　　　吏部尚書¶
　吏部侍郎　吏部郎中(附員外)司封郎中(附員外)¶
　司勲郎中　　考功郎中(附員外)户部尚書¶
　户部侍郎(附員外)度支郎中(附員外)金部郎中¶
　倉部郎中¶
