# -*- mode: mandoku-view -*-
#+TITLE: 山堂肆考
#+DATE: 2019-03-29 20:25:23.726531
#+PROPERTY: ID KR3k0052
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 31
<pb:KR3k0052_WYG_031-1a>¶
¶
卷三十一¶
欽定四庫全書¶
　山堂肆考卷三十一　　　明　彭大翼　撰¶
地理¶
¶
¶
碑¶
¶
　碑者悲也本虗墓間用之以下棺者古人斵木為碑¶
　又鑿碑令有圓孔樹于槨之四隅于圓孔中著轆轤¶
　兩頭各入碑木以紼之一頭繋棺以一頭繞轆轤既¶
　訖而人各背碑負紼聽鼓聲以漸却行而下之此乃¶
　古者懸&KR0590;之禮後人因而書之以表功德因留而不¶
<pb:KR3k0052_WYG_031-1b>¶
　忍去故碑之名由此而得秦漢以降生而有功德政¶
　事者亦碑之而又易之以石失其㫖矣又天子下棺¶
　六繂四碑諸侯四繂二碑士二繂無碑釋名云從前¶
　引之曰紼紼發也發車使前也懸下壙曰繂繂將也¶
　徐徐將下之也¶
¶
孔子廟碑¶
¶
唐處州刺史鄴侯李繁至官既新孔子廟又令工改為¶
<pb:KR3k0052_WYG_031-2a>¶
顔子至子夏十人像其餘六十子及大儒公羊髙等數¶
十人皆圖之壁韓愈為作碑文¶
¶
季札墓碑¶
¶
季子墓在江隂縣申浦南距武進縣七十里昔孔子題¶
其碑曰嗚呼有吳延陵季子之墓歳乆湮没宋守朱顔¶
復取孔子所書十字刻碑表識¶
¶
曹娥碑¶
¶
漢上虞長度尚弟子邯鄲淳于字子禮弱冠有異才尚¶
使作曹娥碑操筆而成無所㸃定蔡邕題八字于碑背¶
<pb:KR3k0052_WYG_031-2b>¶
曰黄絹色絲外孫虀臼楊脩字德祖為丞相曹操主簿¶
至江南讀曹娥碑見碑背有八字操不解其意問脩曰¶
卿知否脩曰知之操曰且勿言待朕思之行三十里乃¶
得之令脩解脩曰黄絹色絲為絶字㓜婦少女為妙字¶
外孫子女為好字虀臼受辛為辭字操曰一如朕意俗¶
云有智無智行三十里¶
¶
陶母碑¶
¶
<pb:KR3k0052_WYG_031-3a>¶
晉陶侃母湛氏碑也見唐持正先生皇甫湜文集¶
¶
孔德讓碑¶
¶
東漢孔君碑及孔德讓碑皆在孔林中孔君孔子十九¶
代孫名震官至河東太守德讓孔子二十世孫都尉君¶
宙之子名謙德讓其字也厯郡諸曹吏宙震之弟¶
¶
郭有道碑¶
¶
東漢蔡邕嘗為郭林宗碑文謂盧植曰吾為碑銘多矣¶
求其無愧色者惟郭有道碑耳¶
<pb:KR3k0052_WYG_031-3b>¶
班超紀功¶
¶
唐姜行本髙昌之役為行軍總管出伊川距栁谷百里¶
其處有漢班超紀功碑行本乃磨去古刻更刋已頌陳¶
國威靈¶
¶
盧奐記惡¶
¶
唐盧奐累任大郡治有異績人畏之如神明凢治奸惡¶
既斷其罪又以所犯刻石立門再犯必致之死時謂紀¶
惡碑¶
<pb:KR3k0052_WYG_031-4a>¶
¶
堕淚碑¶
¶
晉書羊祜守襄陽有惠政後百姓扵祜平生逰憇處建¶
碑立廟故望其碑者莫不流涕因名為堕淚碑¶
¶
流汗碑¶
¶
蔡州旣平唐憲宗命道士姓張者至境醮扵紫極宮宮¶
本呉少誠生祠有少誠徳政碑在焉晉公廢以為宮雷¶
大震碑流汗成泥滓人號流汗碑¶
¶
武侯誓蠻¶
¶
衡州耒陽縣東有石碑三國時諸葛亮斬雍闓擒孟獲¶
<pb:KR3k0052_WYG_031-4b>¶
回軍經此立石紀功又相傳武侯立石誓蠻曰後有功¶
在吾上者宜立石扵右至宋狄青破儂知髙回立碑扵¶
右後為雷所擊惟存斷碑¶
¶
郭進屛盗¶
¶
五代周郭進為衛州刺史治有聲望羣盗屛跡世宗勅¶
杜鞾序其事扵碑人號屛盗碑¶
¶
讀道旁碑¶
¶
<pb:KR3k0052_WYG_031-5a>¶
東漢王粲字仲宣與人同行讀道旁碑人使粲背誦之¶
不差一字¶
¶
立軍中碑¶
¶
唐吐突承璀欲扵軍中為帝立聖政碑礱石請文内相¶
李絳奏言大人與天地合其徳日月合其明無立碑紀¶
徳之事恐貽笑天下憲宗初甚怒絳語不已卒大開悟¶
除絳中書舍人翌日面賜紫衣金魚又親擇良笏賜之¶
因勉曰爾當無易此心¶
<pb:KR3k0052_WYG_031-5b>¶
蔡邕所作¶
¶
東漢禰衡與黄祖子射共讀蔡邕所作碑曰吾一覽即¶
能識之惟其二字更不明耳因書之射亦冩碑較之不¶
差人莫不嘆服¶
¶
索靖所書¶
¶
隋唐嘉話率更令歐陽詢行見古碑為索靖所書駐馬¶
觀之良乆而去數百歩復還下馬佇立疲則布毯坐觀¶
因宿其旁三日而去¶
<pb:KR3k0052_WYG_031-6a>¶
¶
門人立碑¶
¶
晉庾衮字叔褒清白不降志及卒宗族鄉閭莫不崇重¶
門人感慕為立碑以表其行¶
¶
長老拜碑¶
¶
漢扶風王駿有徳政西土為樹碑長老見者無不下拜¶
¶
為臣製碑¶
¶
唐貞觀七年鄭公魏徴薨上命百官赴䘮給羽葆鼓吹¶
陪葬昭陵上登院西楼望哭盡哀自製碑文幷為書石¶
郭知運卒帝詔中書張說紀其功扵墓碑張説卒帝親¶
<pb:KR3k0052_WYG_031-6b>¶
為製碑盧懐慎卒帝經其墓見碑表未立停蹕臨視泫¶
然流涕詔官為立碑令中書侍郎蘓頲為文帝自書之¶
¶
為父立碑¶
¶
唐張說字道濟嘗自為其父立碑𤣥宗書其額曰嗚呼¶
積善之墓又黄晉卿自為父碑文有鵲巢其碑¶
¶
嶧山碑¶
¶
封氏聞見記嶧山碑有刻此樂石之句人多不曉其義¶
<pb:KR3k0052_WYG_031-7a>¶
顔師古曰謂以泗濱浮磬作碑也¶
¶
省戸碑¶
¶
唐楊國忠為吏部鮮于仲通等諷選人鄭怤願立碑扵¶
省户下以誦徳詔仲通為頌帝為易數字因以黄金識¶
其處¶
¶
大忌生金¶
¶
晉郭璞字景純謂庾翼曰碑生金庾氏大忌後碑果生¶
金又永嘉五年賈逵碑生金所謂金不從革羣盗起也¶
酉陽雜爼頴陽碑魏曹受禪處後六字生金盖司馬氏¶
<pb:KR3k0052_WYG_031-7b>¶
金行明六世遷魏也¶
¶
徒作鎮石¶
¶
隋秦王俊薨王府僚佐請立碑文帝曰欲求名一卷書¶
足矣何用碑為若子孫不能保家徒為人作鎮石耳¶
¶
思敬鐫字¶
¶
見泉¶
¶
韓愈撰文¶
¶
<pb:KR3k0052_WYG_031-8a>¶
汝寜裴晉公廟中有平淮西碑韓愈撰文多歸功於度¶
不及李愬愬妻唐安公主女也出入禁中因訴碑文不¶
實憲宗詔斵其文更命叚文昌為之元和中有還卒推¶
倒平淮西碑帝怒命&KR0350;來朕自斫殺之卒至曰碑中只¶
言裴度功不言李愬力臣是以不平上命赦罪敕文昌¶
别撰至宋知州陳晌磨去段文仍刻韓文東坡詩淮西¶
功業冠於唐吏部文章日月光千古斷碑人膾炙不知¶
世有段文昌¶
<pb:KR3k0052_WYG_031-8b>¶
福先寺碑¶
¶
唐裴度辟皇甫湜為判官度脩福先寺将立碑欲求文¶
於白居易湜怒曰近捨湜而逺徴居易信獲戾扵門下¶
矣請從此辭裴謝之湜即請斗酒飲酣揮毫立就裴竒¶
之因以車馬器物約千緍酬之湜怒曰何待予之薄也¶
其碑三千字每字二縑更减不得裴笑依數酬之湜亦¶
受之無愧色¶
¶
表忠觀碑¶
¶
<pb:KR3k0052_WYG_031-9a>¶
觀在杭州龍山宋郡守趙抃以五代錢武肅王墳廟蕪¶
廢請扵朝即龍山廢刹為觀賜額表忠東坡為碑銘¶
¶
碧落碑¶
¶
山西絳州興龍宫有碧落石像背刻篆文千餘言世傳¶
以為碧落碑也白氏六帖因其文有碧落二字故云其¶
篆文在李璿之以為陳惟玉書李漢以為黄公譔書元¶
呉子行考古編以為李陽氷盖唐人能篆者無出陽冰¶
右故耳一統志又云唐孝子李譔書李陽冰見之嘆其¶
髙古¶
<pb:KR3k0052_WYG_031-9b>¶
¶
黄陵碑¶
¶
黄陵廟在岳州府瀟湘之尾洞庭之口前代立之祠舜¶
二妃者韓愈為碑文¶
¶
中興頌碑¶
¶
大唐中興頌元結撰顔真卿書字竒偉而文古雅世多¶
磨以黄絹為圗障碑在永州磨崖石而刻之¶
¶
隂符經碑¶
¶
<pb:KR3k0052_WYG_031-10a>¶
隂符經碑在山西汾州平遥縣太平觀内趙秉文草書¶
¶
羅池廟碑¶
¶
栁州府城東有羅池廟祀唐刺史栁宗元韓愈為碑文¶
¶
韓山寺碑¶
¶
玉泉子云庾信自南朝至北方惟愛温子昇所作韓山¶
寺碑或問信曰北方碑文何如曰惟韓山一片石堪與¶
語餘若驢鳴犬吠耳按子昇字鵬舉愽覽百家文章清¶
婉¶
<pb:KR3k0052_WYG_031-10b>¶
韋丹遺愛碑¶
¶
唐宣宗大中三年上與宰相論元和循吏孰為第一周¶
墀曰臣嘗守土江西聞觀察使韋丹功徳被扵八州沒¶
四十年老稚歌思如丹尚存上乃詔史館修撰杜牧撰¶
丹遺愛碑仍擢其子宙為御史¶
¶
髙公輔政碑¶
¶
五代鄭賈嗣簒南詔位改號大長平立撫運碑扵大理¶
府五花楼前後髙氏改刻為髙公輔政碑¶
<pb:KR3k0052_WYG_031-11a>¶
¶
安陸王碑¶
¶
齊書安陸昭王緬字景業南蘭陵人永明九年五月三¶
十日卒沈休文為作碑¶
¶
普照王碑¶
¶
宋初王祐為中書舍人受詔撰普照王碑經宿上進中¶
外驚其神速¶
¶
四絶碑¶
¶
唐元魯山墓有碑唐建中立李華作文顔真卿書丹李¶
陽冰篆額時號四絶¶
<pb:KR3k0052_WYG_031-11b>¶
¶
三絶碑¶
¶
東昌府學有三絶碑金大定間重修文廟王去非撰記¶
党懷英篆額王廷筠書丹時號三絶¶
¶
不忍鐫碑¶
¶
宋崇寜初蔡京為元祐黨籍欲刻石於文殿及天下州¶
㕔召長安匠李安民安民曰司馬相公天下稱其正直¶
今謂之邪奸安民不忍鐫府官欲罪之匠曰被役不敢¶
<pb:KR3k0052_WYG_031-12a>¶
辭乞不刻安民扵碑恐後世倂以為罪也碑旣立一夕¶
雷撃碎¶
¶
妄令掘碑¶
¶
後周熊安生學為儒宗在山東時或誑之曰生村古塜¶
是晉河南将軍熊光去熊安生七十二世舊有碑為村¶
人埋匿安生遂令人掘地求之不得連年訟焉冀州刺¶
史鄭讙判曰七十二世乃是羲皇上人河南将軍晉無¶
此號安生猶率族人向墓而哭¶
<pb:KR3k0052_WYG_031-12b>¶
戴叔倫碑¶
¶
唐戴叔倫字㓜公潤州人貞元進士為撫州刺史遷邕¶
管經畧使墓在金壇縣南三洞鄉梁肅為作神道碑¶
¶
張敬因碑¶
¶
歐陽脩集古録許州長社縣民田中有一碑是唐顔真¶
卿撰并書慶歴中有模之者民家患踐田稼擊碎之予¶
在滁陽遣人求之得一大碑闕一叚其文不可次第獨¶
其名氏在焉曰君姓張諱敬因南陽人乃祖乃父曰證¶
<pb:KR3k0052_WYG_031-13a>¶
曰運其字畫尤竒¶
¶
文潞公家廟碑¶
¶
司馬君實曰先王之制自天子至於官師皆有廟及秦¶
非笑聖人蕩滅典禮於是天子之外無敢營宗廟者慶¶
歴元年因郊祀赦聽文武官依舊式立家廟扵是翰林¶
承㫖而下共奏請自平章事以上立四廟東宫太保以¶
上立三廟詔如其請公卿無倡衆為之者獨潞公首奏¶
乞立廟河南詔可之¶
<pb:KR3k0052_WYG_031-13b>¶
富鄭公神道碑¶
¶
朱子語録東坡作温公神道碑叙事甚略其作富公碑¶
甚詳盖富公在朝不喜東坡其子弟求為此文恐未必¶
得而東坡銳然許之盖欲得此題目以發己意耳¶
¶
引水碑¶
¶
唐光啟中涪陵刺史張濬郡故少井泉乃窮山泉之源¶
以竹導其流民頼其利因作引水碑¶
¶
戒石碑¶
¶
<pb:KR3k0052_WYG_031-14a>¶
宋景煥有野人閒語一書乾徳三年立郡國戒石碑四¶
尺上有爾俸爾禄民脂民膏下民易虐上天難欺十六¶
字即其書中語也¶
¶
狄梁公碑¶
¶
宋黄庭堅作梁公碑天地閉孰将闢焉日月蝕孰将廓¶
焉大厦仆孰将起焉神器墜孰将舉焉巖巖乎克當其¶
任者惟梁公之偉歟¶
¶
王仲舒碑¶
¶
韓退之碑文仲舒字宏中少奉母夫人家江南讀書著¶
<pb:KR3k0052_WYG_031-14b>¶
文其譽藹鬱當時名公皆折官位軰行願為内交貞元¶
初射䇿拜左拾遺與陽城合論裴延齡不得為相徳宗¶
初怏怏乆而嘉之其後入閣德宗顧班列謂宰相曰第¶
㡬人必王某也果然月餘特改右補闕遷禮部考功吏¶
部三員外郎¶
¶
樹王駿碑¶
¶
扶風王駿西土為樹碑長老見碑無不下拜至遺愛如¶
<pb:KR3k0052_WYG_031-15a>¶
此¶
¶
立王晏碑¶
¶
五代周節度使王晏徐州滕縣人少嘗為羣盗及為節¶
度使悉召故黨贈之金帛謂曰吾鄉素名多盗吾與諸¶
君皆嘗為之想後來者無能居諸君之右諸君幸為我¶
語之使勿復為為者吾必族之於是一境清肅徐人奏¶
請為晏立碑上許之¶
　山堂肆考卷三十一¶
<pb:KR3k0052_WYG_031-15b>¶
