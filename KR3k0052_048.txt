# -*- mode: mandoku-view -*-
#+TITLE: 山堂肆考
#+DATE: 2019-03-29 20:25:24.703813
#+PROPERTY: ID KR3k0052
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 48
<pb:KR3k0052_WYG_048-1a>¶
¶
卷四十八¶
欽定四庫全書¶
　山堂肆考卷四十八　　　明　彭大翼　撰¶
臣職¶
¶
¶
司封郎中　(附員外)¶
¶
　歴代沿革舊主爵郎也北齊與隋並置主爵郎中唐¶
　龍朔二年改司封大夫光宅元年改司封郎中開元¶
　二十四年復為司封掌邦之封爵凡有九等宋設司¶
　封判司事一人凡封爵之制一出於中書本司但掌¶
　定諡先期戒本部赴集而已元豐官制行郎中員外¶
<pb:KR3k0052_WYG_048-1b>¶
　始實行本司事¶
¶
執秩¶
¶
左僖二十七年晉文公作執秩以正其官注云執秩主¶
爵秩之官也¶
¶
典封¶
¶
東漢馮勤為郎中給事尚書使典諸侯封事¶
¶
號三列宿¶
¶
<pb:KR3k0052_WYG_048-2a>¶
見總郎中¶
¶
掌九等爵¶
¶
唐百官志司封郎中掌封命朝會賜予之級爵凡九等¶
¶
心正　(已下員外)¶
¶
唐栁公權為司封員外郎入奏帝曰見卿筆跡乆矣因¶
問用筆法權對曰心正則筆正乃可法矣上改容知其¶
筆諌也¶
¶
聲聞¶
¶
唐楊凝為司封員外郎直聲彰聞¶
<pb:KR3k0052_WYG_048-2b>¶
¶
司勲郎中¶
¶
　歴代沿革周官有司勲上士二人凡有功者司勲詔¶
　之後周有司勲一人掌功勲之賞隋文帝司勲侍郎¶
　二人煬帝改為司勲郎唐武徳初為司勲郎中龍朔¶
　元年改司勲大夫咸亨二年復舊掌邦國官人之勲¶
　級凡十有二等宋設司書無所掌元豐官制行郎中¶
　員外始實行本司事¶
<pb:KR3k0052_WYG_048-3a>¶
¶
主賞¶
¶
周禮夏官司勲注云此官主封賞¶
¶
等功¶
¶
周禮司勲掌六卿賞地之法以等其功王功曰勲國功¶
曰功民功曰庸事功曰勞治功曰力戰功曰多凡賞無¶
常輕重眡功¶
¶
請族蔡京¶
¶
言行録宋趙鼎為司勲郎中言自王安石用事肆為紛¶
更祖宗之法掃地而生民始病蔡京托名紹述盡祖安¶
<pb:KR3k0052_WYG_048-3b>¶
石之政以致大患今安石猶配享廟廷而京黨未族何¶
以收人心而召和氣哉¶
¶
不附秦檜¶
¶
宋陳文正康伯字長卿自公為司勲郎中秦檜方擅事¶
公乃澹然其中檜雖稱公静重常超用他人而公獨不¶
以介意在省五年始為軍器監¶
¶
考功郎中　(附員外)¶
¶
<pb:KR3k0052_WYG_048-4a>¶
　歴代沿革漢元帝時京房作考功課吏之法始有考¶
　功之名光武改尚書三公曹主嵗書考課以課諸州¶
　郡至魏始有考功郎中宋齊並置功論郎中隋文帝¶
　置考功侍郎煬帝改為考功郎唐武徳初復為考功¶
　郎中龍朔改為司績大夫咸亨初復舊掌内外文武¶
　官吏之考課有四善二十七最宋設考功判司事一¶
　人凡考課之法分隷他司本司但掌覆太常擬諡及¶
　幕府州縣官流外較考之事而已元豐官制行郎中¶
　員外始實行本司事又唐考功員外㕔事有薛稷畫¶
<pb:KR3k0052_WYG_048-4b>¶
　鶴宋之問為賛故謂為鶴㕔¶
¶
行賞先大勞¶
¶
唐以陸贄為考功郎中辭曰行罰先貴近而後卑逺則¶
令不犯行賞先卑逺而後貴近則功不遺望先録大勞¶
次徧羣品則臣亦不敢獨辭上不許¶
¶
挾印赴行在¶
¶
唐裴諝字士眀遷考功郎中代宗幸陜諝徒步挾考功¶
<pb:KR3k0052_WYG_048-5a>¶
南曹印赴行在上曰疾風知勁草果信¶
¶
進絀清明　(已下員外)¶
¶
唐席豫遷考功員外郎進絀清明拜吏部侍郎玄宗曰¶
卿在考功職詳事允故有今授¶
¶
奏議詳雅¶
¶
唐王仲舒字弘中有文名遷考功員外郎奏議詳雅省¶
中服其能¶
¶
首選之問¶
¶
唐宋之問善為五言詩當時無出其右者景龍中為考¶
<pb:KR3k0052_WYG_048-5b>¶
功郎中中宗増置修文舘學擇其中文學之士宋之問¶
與薛稷等皆首膺其選¶
¶
遂拜蘇頲¶
¶
唐韓休作蘇頲集序屬考功員外郎闕時中書令李嶠¶
執筆曰考功君不可遂拜頲為考功員外郎¶
¶
不責細節¶
¶
中興繫年録考功員外郎魏矼字邦逹時郎選案牘不¶
<pb:KR3k0052_WYG_048-6a>¶
存吏縁為奸凡川陜官到部者多以㣲文沮抑往返輙¶
經年矼請細節不圓處悉先放行人以為便¶
¶
恐傷雅道¶
¶
唐貞觀中冀州進士張昌齡與王公瑾皆善屬文名振¶
京師考功員外郎王師旦知貢舉黜之及奏第上甚恠¶
之師旦曰二人雖有辭華然其體性輕薄終不成令器¶
若置之髙第恐後進効之傷陛下雅道帝以為名言¶
¶
請考簿不用朱¶
¶
唐王徽轉考功員外郎時考簿上中下字俱朱書嵗乆¶
<pb:KR3k0052_WYG_048-6b>¶
易漫吏縁為奸多有洗改徽白僕射請以墨奸欺遂絶¶
¶
論賜謚不應法¶
¶
東都事畧宋劉敞判尚書考功仁宗賜夏竦諡曰文正¶
敞言諡者有司之事也竦行邪而陛下諡之以正不應¶
法䟽三上仁宗為更竦諡曰文莊¶
¶
探刺史情¶
¶
職官分紀鄭澣為考功員外郎刺史有驅廹人吏上言¶
<pb:KR3k0052_WYG_048-7a>¶
政績請刋石紀功者澣探得其情因以奏聞使巧迹盡¶
露人服其敏識¶
¶
定京官考¶
¶
唐穆宗即位召李渤為考功員外郎校定京官考不避¶
權倖皆行黜陟¶
¶
務覈實才¶
¶
唐王丘開元初遷考功員外郎時多請託進者冒濫嵗¶
至數百人丘務覈實才議者謂自武后以來數十年采¶
録精明無丘比¶
<pb:KR3k0052_WYG_048-7b>¶
¶
皆取名士¶
¶
唐孫逖改考功員外郎取顔真卿李華蕭頴士趙驊等¶
皆海内名士¶
¶
户部尚書¶
¶
　歴代沿革周禮地官大司徒之職即其任也漢成帝¶
　置尚書五人其三曰民曹主凡吏上書事魏文帝置¶
　度支尚書寺吳有户部晉有度支皆主筭也宋齊度¶
<pb:KR3k0052_WYG_048-8a>¶
　支尚書領度支金部倉部起部四曹後周置大司徒¶
　卿一人如周禮之制隋開皇初改為民部唐永徽中¶
　以廟諱改為户部龍朔三年改為司元太常伯初户¶
　部居禮部之後自武后改置天地四時之官以户部¶
　為地官遂居禮部之前宋朝户部判司事一人以兩¶
　制已上充凡田産錢糓之政令皆歸三司使本曹但¶
　受天下之土貢元㑹陳於庭而已至元豐改官制罷¶
　三司歸户部左右曹而三司之名始冺矣三司者謂¶
　鹽鐵户部度支是也¶
<pb:KR3k0052_WYG_048-8b>¶
¶
敷教¶
¶
虞書帝曰契汝作司徒敬敷五教在寛¶
¶
掌圖¶
¶
周禮大司徒之職掌建邦土地之圖與其人民之教以¶
佐王安擾邦國¶
¶
辨物¶
¶
周禮以㑹土之法辨五地之物生¶
<pb:KR3k0052_WYG_048-9a>¶
¶
擾民¶
¶
周禮司徒掌邦教敷五典擾兆民¶
¶
父子並為¶
¶
詩本序鄭武公父子並為司徒善於其職¶
¶
兄弟素篤¶
¶
梁書劉洽為御史中丞兄溉為左民尚書舊中丞不得¶
入尚書下舎洽引服親不應有碍到省評决乃許入溉¶
省亦以兄弟素篤不能相别也溉美風儀善容止所至¶
以清白自修不好聲色¶
<pb:KR3k0052_WYG_048-9b>¶
¶
隠之清儉¶
¶
晉吳隠之為度支尚書以竹篷為屏風坐無氊席後遷¶
中領軍清儉不改每月所得俸禄纔留身糧餘悉分賑¶
親族¶
¶
韓滉亷勤¶
¶
唐代宗大厯六年以韓滉判度支自兵興以來所在賦¶
歛無度倉庫出入無法國用虛耗滉為人亷勤精於簿¶
<pb:KR3k0052_WYG_048-10a>¶
領作賦出入之法御下嚴急吏不敢欺¶
¶
崔從風望¶
¶
唐崔從字子乂為户部尚書為人嚴偉立朝稜稜有風¶
望¶
¶
善果風績¶
¶
唐鄭善果兼民部尚書奉法持正風績顯於公卿間毎¶
奏事及侍立並令升殿與從兄元璹在其數時以為榮¶
¶
利人救邊¶
¶
晉杜預為度支尚書内以利人外以救邊脩物置濟當¶
<pb:KR3k0052_WYG_048-10b>¶
時之急者五十餘條¶
¶
陳圖掛籍¶
¶
唐張鷟文集設九土之綱維成四方之管轄班固申犬¶
牙之制疆場綺分應璩論馬齒之規井田鱗次户標九¶
等具陳萬國之圖人有十倫並掛三年之籍¶
¶
國計專掌¶
¶
魏文帝置度支尚書専掌軍國支計明帝嗣位欲用安¶
<pb:KR3k0052_WYG_048-11a>¶
平王孚為度支尚書顧問左右曰有兄風否答曰似兄¶
帝曰吾得司馬懿兄弟二人復何憂遂轉孚為度支¶
¶
財用並歸¶
¶
宋初除安夀為户部尚書元祐元年門下侍郎司馬光¶
奏令户部尚書兼領左右曹而舊三司財用事有在五¶
曹寺監者並歸户部則利權歸一¶
¶
何胤固辭¶
¶
梁何胤為左民尚書後辭官歸隠於若邪山雲門寺勅¶
給白衣尚書禄胤固辭不受¶
<pb:KR3k0052_WYG_048-11b>¶
¶
景歴早拜¶
¶
南史蔡景歴拜度支尚書舊式拜官在日午後景歴拜¶
日適逢輿駕幸玄武觀在位皆侍宴帝恐景歴不與特¶
今早拜其見重如此¶
¶
杜預武庫¶
¶
晉杜預為度支尚書在位七年損益萬幾不可勝計號¶
曰杜武庫言其無所不有也¶
<pb:KR3k0052_WYG_048-12a>¶
¶
長孫義倉¶
¶
隋長孫平開皇三年為度支尚書見天下州縣多罹水¶
災百姓不給奏令民間毎秋家出粟麥一石以下貧為¶
差等儲之閭里以偹凶年名曰義倉¶
¶
王琚内相¶
¶
唐王琚佐明皇平内難為户部尚書帝於琚眷委特異¶
預大政事號曰内宰相¶
¶
徳玄舊臣¶
¶
唐髙宗以竇徳玄舊臣自殿中少監為御史大夫一嵗¶
<pb:KR3k0052_WYG_048-12b>¶
中遷司元太常伯¶
¶
杜暹展足¶
¶
唐景雲中盧從愿為吏部侍郎注杜暹為鄭縣尉後暹¶
為户部尚書盧自益州長史入朝杜立於上乃謂盧曰¶
選人定何如盧曰亦由僕藻鑑遂使明公展千里之足¶
¶
李緯好鬚¶
¶
唐太宗幸翠微宫授司農卿李緯為民部尚書房玄齡¶
<pb:KR3k0052_WYG_048-13a>¶
時在京城留守會有自京師來者太宗問曰玄齡聞李¶
緯拜尚書如何對曰但云李緯好鬚更無他語太宗遽¶
改授洛州刺史或云改授太子詹事¶
¶
已讓版使¶
¶
佳話唐韋燠辭判户郎歸謂甥姪曰已讓版使矣版使¶
謂户部也¶
¶
自謂忠臣¶
¶
齊褚淵為司徒入朝以腰扇障靣功曹劉祥曰作如此¶
舉止羞靣見人太子宴朝臣右衛率沈文季與淵語相¶
<pb:KR3k0052_WYG_048-13b>¶
失文季怒曰淵自謂忠臣不知死之日何靣目見宋明帝¶
¶
作會稽録¶
¶
宋李常為户部尚書作元祐會稽録三十卷¶
¶
置裁省局¶
¶
宋韓忠彦字師朴諡文定召為户部尚書時元祐會計¶
録初成入狹而用廣忠彦憂之因言歛節財用遂裁省¶
冗費置局於户部¶
<pb:KR3k0052_WYG_048-14a>¶
¶
户部侍郎¶
¶
　歴代沿革周官小司徒之職即其任也隋煬帝始置¶
　民部侍郎唐因之後改為户部侍郎龍朔二年改為¶
　司元少常伯咸亨元年復為户部侍郎宋制見下¶
¶
右曹¶
¶
宋户部侍郎之職皆歸三司元豐官制行户部始總邦¶
計置侍郎二員左曹五案謂户口案賦稅案農田案檢¶
法案知雜案也右曹五案謂常平案免役案坑塲案檢¶
法案知雜案也左曹除陳安石右曹除李定紹興四年¶
<pb:KR3k0052_WYG_048-14b>¶
七月詔户部侍郎二員通治左右曹職事蘇轍再謝除¶
户部侍郎表右曹之政本專賦役之煩近嵗以來復益¶
金倉之舊下闗民力上計邦儲¶
¶
左户¶
¶
唐户部侍郎二員判使案者别為一署謂之左户元和¶
後選舉華重宰相多由此進崔羣既相孟簡代為侍郎¶
¶
綱條甚張¶
¶
<pb:KR3k0052_WYG_048-15a>¶
唐白居易除張平叔户部侍郎制張平叔國之材臣也¶
計能析秋毫吏畏如夏日司㑹逾月綱條甚張况師旅¶
未息調食方急倚成取濟非爾而誰¶
¶
譽望大䘮¶
¶
唐潘孟陽權知户部侍郎詔馳驛江淮視財賦孟陽恃¶
氣豪倨所至招金錢多補吏譽望大䘮又孟陽為户部¶
年未四十其母謂曰以爾之才而位丞郎使吾憂之¶
¶
素無學術¶
¶
唐李林甫引蕭炅為户部侍郎炅素無學嘗與嚴挺之¶
<pb:KR3k0052_WYG_048-15b>¶
言穪伏臘為伏獵挺之言於張九齡曰省中豈容有伏¶
獵侍郎乎乃出炅刺岐州¶
¶
獨無進獻¶
¶
唐李絳為户部侍郎憲宗問曰户部比有進獻至卿獨¶
無何也絳曰將户部錢進入内藏是用官物以求結私¶
恩也上嘉其直¶
¶
叙户口多少¶
¶
<pb:KR3k0052_WYG_048-16a>¶
唐太宗問侍郎盧承慶歴代户口多少之數承慶叙夏¶
已後迄於周隋皆有依據¶
¶
議户版利病¶
¶
唐楊瑒為户部侍郎帝召大臣議户版瑒言利病甚詳¶
帝歎賞之¶
¶
選從人望¶
¶
唐韓愈除崔羣為户部制地官之職邦教是先必選國¶
華以從人望具官崔羣體道履仁外和内敏清而容物¶
善不近名從容禮樂之間特逹珪璋之表¶
<pb:KR3k0052_WYG_048-16b>¶
¶
喜見風儀¶
¶
唐劉禹錫奉送李户部侍郎自河南尹再除本官詩昔¶
年内署振雄辭今日東都結去思宫女猶傳洞簫賦國¶
人先録衮衣詩華星却復文昌位别鶴重歸太乙池想¶
到金門侍通籍一時驚喜見風儀¶
¶
師文姻家¶
¶
宋徽宗崇寧間蔡京當國始求羡餘以供侈費於是以¶
<pb:KR3k0052_WYG_048-17a>¶
其姻家胡師文為發運使以糴本數百萬緡充貢入為¶
户部侍郎自是繼者效尤時有進獻而本錢竭矣¶
¶
趙瞻舊徳¶
¶
宋蘇軾作太常少卿趙瞻可户部侍郎誥具官趙瞻明¶
於吏事輔以經術忠義之節白首不衰今日秩宗擢貳¶
邦計將使四方之人知予以耆老舊徳居此官者蓋有¶
盍徹之意焉¶
¶
所獻精英¶
¶
唐天寶中楊貴妃有寵每乗馬髙力士執轡授鞭織繡¶
<pb:KR3k0052_WYG_048-17b>¶
之工専供貴妃院者七百人中外争獻珍玩嶺南經略¶
使張九章與王翼所獻精英九章加三品翼為户部侍¶
郎¶
¶
北除平緩¶
¶
宋元祐初用治平故事命大臣薦士試舘職一時名士¶
在館率論資考次遷轉未有越次進用者皆有滯留之¶
嘆張文潜晁無咎俱在其間一日二人閱朝報見蘇子¶
<pb:KR3k0052_WYG_048-18a>¶
由自中書舎人除户部侍郎無咎以為平緩曰子由此¶
除不離核謂如果之粘核者文潜曰豈不勝汝枝乾乎¶
聞者大笑按東北方有果如李毎熟不待摘輙便槁土¶
人因取藏之故謂之枝頭乾¶
¶
賄賂不受¶
¶
唐牛僧孺拜户部侍郎初韓弘入朝父子俱卒諸孤㓜¶
小穆宗命中使閱其宅簿以付家老而簿中具納賂之¶
事唯於僧孺官側朱書曰某月日送牛侍郎物若干不¶
受穆宗按簿甚悅居無何議命相帝首可僧孺之名¶
<pb:KR3k0052_WYG_048-18b>¶
¶
經總非長¶
¶
王彦威開成初為户部侍郎判度支威於儒術該邃亦¶
善吏事但經總財用出入米鹽非所長也¶
¶
條奏利害¶
¶
唐李元紘歴工兵吏三侍上令宰臣及公卿以上精擇¶
堪為户部者多有薦元紘者及拜户部侍郎元紘因條¶
奏人間利害及時議得失上大悅因賜衣一副¶
<pb:KR3k0052_WYG_048-19a>¶
¶
執奏宣索¶
¶
宋栁約字元禮權户部侍郎感激奮勵悉力盡言凡例¶
外宣索皆執奏以進¶
¶
諌罷河議¶
¶
宋元祐五年主議者執開河减水之䇿户部侍郎蘇轍¶
上䟽諌曰臣為右曹户部休戚計在此河若復緘黙誰¶
當言者惟斷在聖心盡罷其議¶
¶
務均財用¶
¶
朱晦庵與鍾户部侍郎書比來同安跧伏簿書塵土中¶
<pb:KR3k0052_WYG_048-19b>¶
乃聞執事復為天子出使巴蜀弛去逋負緡錢之在官¶
者以數百巨萬計弭節來還天子嘉之下所議奏於四¶
方擢執事攝貳版曹務以均節財用便安元元為職除¶
目既聞四方幽顯無不喜悅¶
¶
户部郎中　(附員外)¶
¶
　歴代沿革周官司徒之屬有下大夫即户部郎中之¶
　任也漢尚書郎一人主户口懇田吳有户曹郎魏有¶
<pb:KR3k0052_WYG_048-20a>¶
　左民部郎曹晉兼右民郎曹東晉而下有民部郎曹¶
　梁陳為左右郎後魏為左户曹郎北齊有左右民曹¶
　郎隋初置侍郎二人煬帝除侍字改民部郎唐為郎¶
　中龍朔中改為司元大夫後復改郎中員外郎各二¶
　人掌户口土田賦役貢獻優復婚姻繼嗣之事又周¶
　官大司徒之屬有上士蓋今户部員外郎之任隋開¶
　皇中置民部員外郎煬帝改民曹承務郎唐改户部¶
　員外郎貞觀咸亨龍朔光宅神龍並隨曹改復員外¶
　郎二人掌領天下州縣户口之事¶
<pb:KR3k0052_WYG_048-20b>¶
¶
詞理愜當¶
¶
隋書髙構轉民部郎中時有叔姪争嫡尚書省不能斷¶
朝臣之議不决構斷而合理上以為能勞之曰我聞尚¶
書郎上應列宿觀卿才識方之古人信矣嫡庻者禮義¶
之所重我讀卿判數遍詞理愜當意所不能及也賜米¶
百石由是知名¶
¶
氣岸髙雅¶
¶
<pb:KR3k0052_WYG_048-21a>¶
唐武儒衡遷户部郎中氣岸髙雅論事有風采時皇甫¶
鏄以宰相領度支剥下益上儒衡上䟽論列¶
¶
為考堂¶
¶
唐張博濟為户部郎中部有考堂乃天下嵗會計處博¶
濟廢為郎中員外㕔事别取都水監地為考堂¶
¶
修牢盆¶
¶
劉禹錫作崔公倕碑公檢校户部郎中幹池鹽于蒲修¶
牢盆謹衡石煎和既精飴散乃盈商通而薦至吏懼而¶
循法民不絓網而國用益饒詔褒其能¶
<pb:KR3k0052_WYG_048-21b>¶
¶
韋維裁剖¶
¶
唐韋維字文紀為户部郎中善裁剖時員外郎宋之問¶
善詩故稱户部二妙又維為郎中嘗蒔栁于庭及虚心¶
兄弟居郎省對之歛容按虚心字元逸維之子也¶
¶
王質方雅¶
¶
唐劉禹錫撰神道碑王質字華卿為户部郎中以方雅¶
特立除諫議大夫¶
<pb:KR3k0052_WYG_048-22a>¶
¶
世尚儒學¶
¶
宋淳化中户部郎中張郁父正仕至户部侍郎世尚儒¶
學號書樓張家¶
¶
夙有詩名¶
¶
唐盧綸字允言河中人為户部郎中夙有詩名貞元中¶
與李端司空曙之徒名為十才子形於圖畫以美其名¶
¶
賞其俊拔　(已下員外)¶
¶
唐新語户部與吏部鄰司時吏部移牒令户部於墻宇¶
列棘以防令史交通吕太乙為户部員外郎答曰眷彼¶
<pb:KR3k0052_WYG_048-22b>¶
吏部銓總之司當須簡要清通何必設籬種棘省中賞¶
其俊拔¶
¶
聞其理行¶
¶
唐裴向為滑南縣令奏議第一朝廷聞其理行擢為户¶
部員外郎¶
¶
度支郎中　(附員外)¶
¶
　歴代沿革漢有度支侍郎即郎中之任也魏晉宋齊¶
<pb:KR3k0052_WYG_048-23a>¶
　後魏北齊並有度支郎中唐龍朔二年改為司度大¶
　夫咸亨元年復舊掌支度國用租賦多寡之數物産¶
　豐約之宜毎嵗計其所出而支其所用宋設度支判¶
　司事一人列六案以無職事朝官充本司無所掌元¶
　豐官制行郎中員外郎始實行本事¶
¶
梁公自職¶
¶
唐職林狄梁公以度支之司繫天下利害部常闕人求¶
之未得乃自職之¶
<pb:KR3k0052_WYG_048-23b>¶
陳向叅掌¶
¶
宋朝凡度支之政皆歸三司本司無所掌元豐官制行¶
郎中員外郎始實行本司事初除陳向叅掌計度天下¶
之經費以貢賦租稅之入而為之出小事則擬畫大事¶
則諮其長¶
¶
位叅職綰¶
¶
唐張鷟集位叅計㑹職綰度支¶
¶
稱竒播美¶
¶
<pb:KR3k0052_WYG_048-24a>¶
張鷟集鳴鶴登朝含雞伏省轉筋之敏未見稱竒聚米¶
之能無聞播美張蒼之善筭國用詎肯留情馮勤之力¶
計軍儲曽何介意西京雜記曹元理善筭回筋知二國¶
之粟不差升斗也¶
¶
副知首立¶
¶
唐蘇弁授度支郎中副知度支事仍命立於正郎之首¶
户有副知之名自蘇弁始也¶
¶
對唱無差¶
¶
唐崔仁師為度支郎中嘗奏度支財物數千言手不執¶
<pb:KR3k0052_WYG_048-24b>¶
本太宗恠之令杜正倫齎本與仁師對唱一無差殊帝¶
大竒之¶
¶
理寃¶
¶
張仲方少朗秀父友高郢見而竒之曰此子非常必為¶
國器後為金州刺史郡人有田產為中人所奪仲方三¶
䟽奏聞竟理其寃入為度支郎中¶
¶
責貢¶
¶
<pb:KR3k0052_WYG_048-25a>¶
唐貞觀中勅下度支求杜若省郎以謝脁詩芳洲采杜¶
若乃責方州貢之本曹官云州不出杜若應由謝脁詩¶
誤耳華省名郎乃如此判事豈不畏二十八宿笑人耶¶
¶
獻餌　(已下員外)¶
¶
唐張濬累轉度支員外郎黄巢將通闗軸濬託疾請告¶
侍其母挈族避亂商州賊犯京師僖宗出幸逾年供須¶
衛軍不得食濬隂令李康獻糗餌數百勞軍士始得食¶
僖宗召康問曰卿為縣令安操心至此康對曰臣為塵¶
吏敢有此進獻張濬員外指臣也帝異之急召至行在¶
<pb:KR3k0052_WYG_048-25b>¶
拜兵部郎中¶
¶
判案¶
¶
唐故事度支案郎中判入員外判出侍郎總領押案而¶
已¶
¶
金部郎中¶
¶
　歴代沿革漢尚書郎四人其一主財帛委輸蓋金部¶
　郎中之任也歴魏晉宋齊後魏北齊並有金部郎梁¶
<pb:KR3k0052_WYG_048-26a>¶
　陳隋為侍郎煬帝但曰郎唐武徳中加中字龍朔中¶
　為司珍大夫咸亨復舊天寶改司金郎中至徳復舊¶
　宋設判金部司事一人以無職事朝官充凡庫藏出¶
　納皆歸三司而權衡度量主於府寺本司無所掌元¶
　豐官制行郎中員外始實行本司事¶
¶
職金¶
¶
周禮職金掌凡金玉錫石丹青之戒令¶
¶
司珍¶
¶
見沿革¶
<pb:KR3k0052_WYG_048-26b>¶
¶
無愧幽明¶
¶
隋盧昌衡為祖孝徴所薦遷金部郎孝徴曰吾薦盧子¶
均為尚書郎自謂無愧幽眀矣¶
¶
通知盈縮¶
¶
中興繫年録宋徐宗說在度支㑹右曹金部皆闕官因¶
令兼領三曹宗說素有心計於天下經費出入盈縮之¶
數莫不通知老吏為之歛手¶
<pb:KR3k0052_WYG_048-27a>¶
¶
令條治道¶
¶
宋王師愈召除金部郎中數言事孝宗賜書曰比來奏¶
對頗及治道之具而未詳也尚有可禆政體而宜於今¶
者亟復條奏其眷待之渥一時在廷之臣莫敢望焉¶
¶
止督緡錢¶
¶
金部尚書楊倓取諸郡積逋緡錢七百萬付金部郎王¶
師愈使督之公曰此錢徒有其名耳督之未必得而文¶
移一下所擾者不知㡬何人且中外一體若邦計未裕¶
不若歸誠君父以幸寛免豈宜舉此虚籍以罔上而病¶
<pb:KR3k0052_WYG_048-27b>¶
民耶持其事不下¶
¶
倉部郎中¶
¶
　歴代沿革周廪人倉人之職也魏晉而下有倉部郎¶
　中梁陳為侍郎宋齊以度支尚書領之後魏有太倉¶
　尚書後周有司倉下大夫隋初制倉部侍郎煬帝止¶
　曰倉部郎唐武徳三年加中字龍朔二年改司庾大¶
　夫咸亨復舊天寶為司儲郎中宋設倉部判司事一¶
<pb:KR3k0052_WYG_048-28a>¶
　人以無職事官充凡受納租稅出給禄廩之事皆歸¶
　三司而别置提㸃倉場官以督察本司¶
¶
掌出納¶
¶
唐倉部郎中掌天儲庫出納租稅禄糧倉廪之事¶
¶
掌給受¶
¶
宋倉部叅掌國之倉場儲積及其給受之事列案有六¶
¶
恬然無言¶
¶
唐畢諴字存之為李徳裕所忌累官駕部員外倉部郎¶
中故事要家勢人多以倉駕二部為辱畢諴恬然無言¶
<pb:KR3k0052_WYG_048-28b>¶
如處美官宰相知之遷職方郎中兼侍御史知雜¶
¶
疑然不附¶
¶
唐孟簡為倉部員外郎王叔文為户部侍郎簡為其屬¶
正色中立凝然不附¶
　山堂肆考卷四十八¶
