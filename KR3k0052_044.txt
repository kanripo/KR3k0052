# -*- mode: mandoku-view -*-
#+TITLE: 山堂肆考
#+DATE: 2019-03-29 20:25:23.864903
#+PROPERTY: ID KR3k0052
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 44
<pb:KR3k0052_WYG_044-1a>¶
¶
卷四十四¶
欽定四庫全書¶
　山堂肆考卷四十四　　　明　彭大翼　撰¶
臣職¶
¶
¶
叅知政事¶
¶
　厯代沿革後魏古弼為尚書令叅知政事叅知政事¶
　之名此其始也宋乾徳二年太祖相趙普畏其專將¶
　擇官以為副而難其名稱召陶穀問曰下丞相一等¶
　有何官對曰唐有叅知機務叅知政事今可用之遂¶
　命薛居正等為叅知政事仍令不押班不知印不升¶
<pb:KR3k0052_WYG_044-1b>¶
　政事堂止令就宣徽使㕔上視事殿庭别設塼位於¶
　宰相後敕尾書銜降宰相數字月俸雜給半之開寳¶
　六年詔薛居正等於都堂與宰相同議公事又詔中¶
　書門下押班知印宜令與居正同知雍熙四年御史¶
　言文徳殿常朝百官皆有塼位惟叅知政事未有詔¶
　今依位排砌至道元年詔叅知政事與宰相分日知¶
　印押正衙其塼位先與宰相異今宜合為一竝得升¶
<pb:KR3k0052_WYG_044-2a>¶
　都堂二年又詔自今叅知政事不知印押班其塼位¶
　列宰相後不升政事堂然押勅齊䘖行則竝馬至今¶
　不易大元尚書省置叅知政事二員為宰相之貳¶
¶
盛陳節儉¶
¶
隋蘇威與髙頴叅掌朝政見宫中以銀為幔鈎因盛陳¶
節儉之美上為改容雕飾舊物悉命除毁¶
¶
勸行仁義¶
¶
唐魏徴字元成貞觀三年以秘書監叅預朝政於是帝¶
即位四年以來歲斷死罪二十九㡬致刑措米斗三錢¶
<pb:KR3k0052_WYG_044-2b>¶
夜戸不閉行旅不齎糧取給於道帝謂羣臣曰此徴勸¶
我行仁義既效矣¶
¶
忠直勵行¶
¶
唐戴胄為吏部尚書叅與朝政太宗嘗謂羣臣曰戴胄¶
於我無骨肉之親但其忠直勵行情深體國事有機要¶
無不以聞所進官爵以酬厥勞爾¶
¶
剛毅守節¶
¶
<pb:KR3k0052_WYG_044-3a>¶
宋薛簡肅公奎字宿藝拜叅知政事入謝上曰先帝嘗¶
言卿可用吾今用卿矣公感激自勵而素剛毅守節不¶
茍合既與政猶挺立無所牽隨¶
¶
叅議朝章¶
¶
魏徴知門下省事詔朝章國典竝許叅議得失他日上¶
宴羣臣曰納忠諫正朕違為國家長利惟徴而已雖古¶
名臣亦何以加親解佩刀以賜焉¶
¶
通知省事¶
¶
官制舊典近詔復置叅知政事二員通知三省事¶
<pb:KR3k0052_WYG_044-3b>¶
¶
論議明辨¶
¶
唐蕭瑀叅預朝政論議明辨不能容人之短上嘗謂曰¶
卿守道耿介古無以過然善惡太明或有時而失瑀頓¶
首謝曰既蒙教又許以忠亮雖死日猶生年也¶
¶
風度端凝¶
¶
職源宋李沆嘗侍曲宴太宗目送之曰李沆風度端凝¶
真貴人也俄除叅知政事¶
<pb:KR3k0052_WYG_044-4a>¶
¶
文詞清麗¶
¶
翰林盛事唐崔湜初執政年二十七容止端雅文詞清¶
麗嘗出端門下天津馬上自吟曰春還上林苑花滿洛¶
陽城張燕公時為工部侍郎望之嘆曰此句可效位可¶
得其年不可及也¶
¶
學問該洽¶
¶
宋賈昌朝學問該洽叅預鈞衡庶績咸秩¶
¶
不語禁省事¶
¶
唐楊師道拜侍中叅預朝政親遇甚隆渥然性周慎未¶
<pb:KR3k0052_WYG_044-4b>¶
嘗語禁省事¶
¶
頗攻中書短¶
¶
倦游録蘇易簡晚年急於進用因召見頗攻中書之短¶
遂叅大政¶
¶
遇事不依違¶
¶
言行録周益公必大除叅知政事上曰近見卿遇事殊¶
不依違執政之於宰相事任非逺自當和而不同公曰¶
<pb:KR3k0052_WYG_044-5a>¶
韓琦歐陽修殿上有所争退則歡然無間㝡可為法¶
¶
論事不阿屈¶
¶
言行録宋唐質肅公介拜叅知政事與同列論事未嘗¶
阿屈雖在帝前必究切辨析要是非之歸帝以是益敬¶
之而天下翕然想望風采一日與諸子曰吾備位政府¶
知無不言桃李固未嘗與汝裁培而荆棘則甚多矣¶
¶
面折利用¶
¶
言行録宋魯肅簡公宗道立朝剛正嫉惡少容在政府¶
七年務裁抑僥倖不以名器私人樞宻使曹利用恃權¶
<pb:KR3k0052_WYG_044-5b>¶
驕横公屢於帝前面折之時貴戚用事者目為魚頭叅¶
政因其姓且言骨鯁如魚頭也¶
¶
面折賈琰¶
¶
職源宋竇偁與賈琰同事太宗府中太宗嘗與諸王射¶
琰稱賛而多矯誕偁叱之太宗不樂因罷會白太祖出¶
偁涇州後為叅知政事太宗謂曰卿何以至此曰陛下¶
以藩邸舊恩太宗曰非也卿嘗面折賈琰賞卿之直耳¶
<pb:KR3k0052_WYG_044-6a>¶
¶
輪員押麻¶
¶
淳熙玉堂雜記凡鎖院文臣職事官承務郎釐務官通¶
直郎以上明日赴文徳殿聽麻宰相樞宻皆不往惟輪¶
叅政一員押麻麻卷自内出閣門啟御封兩吏對展宣¶
贊舎人南面搢笏义手摘首尾詞及階官姓名下數句¶
大聲讀之不盡宣也聽訖閣内官以授叅政叅政付中¶
書吏百官不拜而退若大詔令及册后之類則宰相文¶
武百僚俱入¶
<pb:KR3k0052_WYG_044-6b>¶
輪日知印¶
¶
㑹要至道元年詔曰自今叅知政事宜與宰相輪日知¶
印押正衙并得升都堂¶
¶
勞過學士¶
¶
東齋記事宋孫夢得為叅知政事曰俸禄差厚耳與學¶
士亦不甚相逺但清優不如學士而勞責過之¶
¶
職均宰相¶
¶
丁未録張方平除叅知政事制叅議大政雖下丞相一¶
<pb:KR3k0052_WYG_044-7a>¶
等至於坐斷廟堂之論上則斡元元以調四時下則鬯¶
至仁澤萬類近則羣臣仰首以承徳逺則殊俗交臂以¶
待命蓋與宰相之職業均矣¶
¶
不禁朋黨¶
¶
涑水記聞宋慶厯四年上與執政論及朋黨事叅政范¶
仲淹對曰自古以來正邪在朝未嘗不各自為一黨不¶
可禁也在聖鑒辨之耳誠使君子相朋為善於國家何¶
害¶
<pb:KR3k0052_WYG_044-7b>¶
上薦人材¶
¶
言行録趙忠簡公鼎字元鎮召還除叅知政事上令鼎¶
薦人材公即以朱震范同吕祉陳槖吕本中林季仲董¶
棻上之¶
¶
天章閣條事¶
¶
言行録范文正公叅知政事每進見必以太平責之既¶
而再賜手詔趣使條天下事又開天章閣召見賜坐授¶
以紙筆使䟽於前公退而條列所宜先十數事上之公¶
<pb:KR3k0052_WYG_044-8a>¶
每取班簿見不才監司姓名一筆勾之以次更易富鄭¶
公謂公曰一筆勾焉知一家哭公曰一家哭何如一路¶
哭¶
¶
天章閣觀書¶
¶
言行録宋元憲公庠帝召二府天章閣觀書因問天下¶
利病事公時叅知政事獨進曰臣等願至中書條上既¶
退草數千言奏之後皆施用¶
¶
同議都堂¶
¶
宋開寳六年六月詔叅政薛居正吕餘慶於都堂與宰¶
<pb:KR3k0052_WYG_044-8b>¶
相趙普同議公事¶
¶
權兼宻院¶
¶
言行録趙鼎上言仁宗時陜西用兵令宰臣兼樞宻院¶
今臣既兼叅預政事亦令權兼樞宻則事體歸一無前¶
人所謂宻院調兵而三省不知三省財竭而宻院用兵¶
不止者矣¶
¶
賜及其母¶
¶
<pb:KR3k0052_WYG_044-9a>¶
事略宋賈黄中兩受詔知貢舉多簡拔寒俊號為無私¶
又掌吏部選事品藻精當上益知其才拜給事中叅知¶
政事召見其母王氏賜坐與詔曰教子如此真所謂今¶
之孟母也因賦詩以美之賜予甚厚¶
¶
恩加其父¶
¶
春明退朝録叅知政事盧朱崖吳正肅與尚書張公安¶
道樞副陳堯叟張文孝呉文肅等朝廷多優厚之加其¶
父恩命焉¶
<pb:KR3k0052_WYG_044-9b>¶
奉事宼凖¶
¶
宋張洎為給事中叅知政事與宼凖同列先是凖知吏¶
部選事洎掌考功為吏部官属凖年少新進氣鋭思得¶
老儒附以自大洎夙夜坐曹每冠帶候凖於省門揖而¶
退不交一譚凖益重之及既同秉大政凖頗忌之洎奉¶
事宼凖愈謹政事一决於凖無所叅預¶
¶
救解多遜¶
¶
宋李昉素與盧多遜善待之不疑多遜知政事譛昉於¶
<pb:KR3k0052_WYG_044-10a>¶
上前人有言於昉昉曰盧與我厚不當爾後盧貶昉知¶
政事上言及盧事昉頗捄解之上因言盧多遜尋常毁¶
卿不值一錢昉始信人言不誣上由此益重昉常目之¶
為善人¶
¶
中書令¶
¶
　厯代沿革周官内史掌書王命即其任也漢有中書¶
　謁者令丞自武帝遊宴後庭公卿不得入始用宦者¶
　典尚書謂之中書謁者置令僕射元帝遂委以政事¶
　成帝罷中書宦者更以士人為之魏黄初改中書令¶
<pb:KR3k0052_WYG_044-10b>¶
　為秘書改令為監典尚書奏事東晉更重其職宋齊¶
　後魏亦置監令後周依周禮春官府置内史中大夫¶
　二人葢比中書監令之任後又増為上大夫隋文帝¶
　廢三公府僚命中書令與侍中知政事遂為宰相之¶
　任煬帝改為内書令唐武徳初又改為内史令後又¶
　改為中書令龍朔二年改為西臺右相光宅二年改¶
　為鳳閣内史開元初改為紫薇令宋中書令正一品¶
<pb:KR3k0052_WYG_044-11a>¶
　以檢校官兼中書令謂之使相太祖太宗時加中書¶
　令者惟趙普一人大元中書省有中書令乃宰相之¶
　職掌丞天子平章萬幾¶
¶
鳳閣鸞臺¶
¶
自隋唐以來除改百官必有誥勅而其制葢須由中書¶
門下省故劉禕之云不經鳳閣鸞臺何謂之勅¶
¶
銅印墨綬¶
¶
晉制中書令銅印墨綬進賢兩梁冠絳朝服佩水蒼玉¶
乗軺車¶
<pb:KR3k0052_WYG_044-11b>¶
¶
左右曹¶
¶
應劭漢官儀中書省分左右曹受尚書事前世文士以¶
中書在右因謂中書為右曹又中書省與尚書省門下¶
省謂之三省尚書省為南省門下中書省為北省又謂¶
門下尚書省為左省中書省為右省又謂之西省西掖¶
内樞綸閣紫薇省故白居易詩今年寒食夜西省鳳池¶
頭徐公幹詩誰謂相去逺隔此西掖垣¶
<pb:KR3k0052_WYG_044-12a>¶
¶
東西臺¶
¶
唐龍朔中改左右曹為東西臺又宋治平二年祖無擇¶
言門下中書與尚書省其長官皆宰相之任今乃左省¶
在西右省在東不可乞將中書省與門下省對移¶
¶
雞樹¶
¶
魏晉世語劉放孫資共典樞要夏侯獻曹肇心内不平¶
殿中有雞棲樹二人相謂曰此亦久矣其能復幾蓋指¶
中書監劉放中書令孫資也文選鳳池清切雞木深嚴¶
<pb:KR3k0052_WYG_044-12b>¶
鳳池¶
¶
通要中書省地在樞近多承寵任是以人皆固其位為¶
鳳凰池晉荀朂自中書監遷尚書令人賀之乃發恚曰¶
奪我鳳凰池諸君何賀之有¶
¶
一朝大手¶
¶
唐大詔令武徳開元中有陳叔達蘇頲等為大手筆掌¶
書王命故一朝言語煥然成文¶
¶
奕世令聞¶
¶
<pb:KR3k0052_WYG_044-13a>¶
晉陽秋中書令王獻之卒以王珉為中書令世稱大王¶
令小王令珉父洽永和中嘗為中書令至此珉復繼父¶
為之人以為奕世令聞¶
¶
妻子不粒¶
¶
北史魏高允字伯恭拜中書令厯事五帝出入三省五¶
十年司徒陸麗曰髙允雖蒙寵待而家貧妻子不粒魏¶
主即日幸其第惟有草屋數間布被縕袍㕑中鹽菜而¶
已魏主嘆息賜以粟帛拜其子悦為郡守允固辭不許¶
帝重允常稱為令公而不名¶
<pb:KR3k0052_WYG_044-13b>¶
¶
父子相失¶
¶
唐崔湜拜中書令時父挹為吏部尚書性貪數為人請¶
託以干湜湜多不從由是父子相失𤣥宗在東宫時數¶
幸湜第申欵宻¶
¶
中書五郎¶
¶
晉陳淮為中書令張華為監淮與華俱處機宻而推崇¶
之每至直詔書無大小必先示華華得詔書則不復示¶
<pb:KR3k0052_WYG_044-14a>¶
淮省中號淮為中書五郎¶
¶
令公四俊¶
¶
唐張嘉貞為中書令引進苗延嗣吕太一員嘉靖崔訓¶
四人皆位清要四人頗招權時人語曰令公四俊苗吕¶
崔員¶
¶
專車¶
¶
曹嘉之晉記中書監與中書令舊例同車入朝至和嶠¶
為令而荀朂為監嶠性强抗專車而坐乃使監令異車¶
自此始也¶
<pb:KR3k0052_WYG_044-14b>¶
¶
隔坐¶
¶
吳録紀隲字子上景皇時隲父亮為尚書令隲為中書¶
令每朝㑹詔以屛風隔其坐¶
¶
文本不受賀¶
¶
唐太宗以岑文本為中書令還家有憂色母問其故對¶
曰非勲非舊濫荷寵榮位髙責重所以憂懼語賀客曰¶
今受弔不受賀也¶
<pb:KR3k0052_WYG_044-15a>¶
¶
至忠不詭隨¶
¶
唐蕭至忠為中書令時宗楚客懷奸植黨而韋巨源楊¶
再思李嶠務自安全無所弼正至忠介其間獨不詭隨¶
時望翕然歸重¶
¶
叅掌文翰¶
¶
職官分紀唐肅宗時徐浩拜中書令屬詞贍給文工楷¶
𨽻上悦其能加兼尚書右丞𤣥宗傳位誥冊皆浩為之¶
¶
對掌文誥¶
¶
唐張九齡號一代詞宗為中書令引韋陟為中書舎人¶
<pb:KR3k0052_WYG_044-15b>¶
與孫逖梁涉對掌文誥時人以為美譚¶
¶
言語辨捷¶
¶
呉張尚有俊才孫皓時為侍郎以言語辨捷見知擢為¶
侍中中書令¶
¶
風儀秀逸¶
¶
後魏任城王澄為中書令蕭順使庾華來見澄音韻清¶
雅風儀秀逸謂主客郎中張尋曰往謂任城以武著稱¶
<pb:KR3k0052_WYG_044-16a>¶
今乃以文見美也¶
¶
無經濟意¶
¶
唐穆宗時裴度徙東都留守加中書令時閹豎擅威天¶
子擁虚器縉紳道喪無復有經濟意乃治第東都集賢¶
里穿山鑿池竹木叢萃又於午橋庄創别墅起凉臺燠¶
館號緑野堂與白居易劉禹錫為文章友把酒窮晝夜¶
相歡不問人間事¶
¶
有刀筆才¶
¶
吳薛罃條列呉事曰胡中意性意調美心識解暢有刀¶
<pb:KR3k0052_WYG_044-16b>¶
筆才閑於時事為中書令雖不能有所匡矯亦不能茍¶
求容媚¶
¶
特賜錦袍¶
¶
唐魏元忠兼中書令請歸鄉拜掃特賜錦袍一領銀千¶
兩并給千騎四人充其左右¶
¶
命停嚴鼔¶
¶
唐太宗車駕征遼中書令岑文本卒帝親臨視撫之流¶
<pb:KR3k0052_WYG_044-17a>¶
涕其夕帝聞嚴鼔三聲曰文本殞逝情深惻怛今宵夜¶
警所不忍聞命停之¶
¶
執政事筆¶
¶
唐舊制宰相議事門下省號政事堂至裴炎為中書令¶
以中書令執政事筆故徙政事堂於中書省¶
¶
撰封禪頌¶
¶
唐𤣥宗東封還張說為尚書右丞兼中書令詔説撰封¶
禪頌刻之太山以誇成功初源乹曜不欲封禪説固請¶
乃不相平及升山執事官當從者説皆引所私超階五¶
<pb:KR3k0052_WYG_044-17b>¶
品衆怨其專¶
　山堂肆考卷四十四¶
