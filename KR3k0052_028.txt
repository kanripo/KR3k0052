# -*- mode: mandoku-view -*-
#+TITLE: 山堂肆考
#+DATE: 2019-03-29 20:25:23.694182
#+PROPERTY: ID KR3k0052
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 28
<pb:KR3k0052_WYG_028-1a>¶
¶
卷二十八¶
欽定四庫全書¶
　山堂肆考卷二十八　　　明　彭大翼　撰¶
地理¶
¶
¶
鄉里¶
¶
　輿地提綱鄉之為言向也衆所向也里之為言止也¶
　衆所止也¶
¶
五州為鄉¶
¶
周禮大司徒令五家為比使之相保五比為閭使之相¶
受四閭為族使之相𦵏五族為黨使之相救五黨為州¶
<pb:KR3k0052_WYG_028-1b>¶
使之相賙五州為鄉使之相賓注云二十五家為閭閭¶
里門也相受言可以相容相託也百家為族五百家為¶
黨二千五百家為州萬二千五百家為鄉相賓言其間¶
彼此有賢能者可用三歳之時相與賓興之¶
¶
十亭為鄉¶
¶
漢法十里一亭十亭一鄉迨至李唐以百戸為里五里¶
為鄉¶
<pb:KR3k0052_WYG_028-2a>¶
¶
鄉三物¶
¶
周禮大司徒以鄉三物教萬民而賓興之一曰六德智¶
仁聖義忠和二曰六行孝友睦婣任恤三曰六藝禮樂¶
射御書數又鄉大夫以鄉射之禮五物詢衆庻一曰和¶
二曰容三曰主皮四曰和容五曰興舞¶
¶
鄉八刑¶
¶
大司徒以鄉八刑紏萬民一曰不孝二曰不睦三曰不¶
婣四曰不悌五曰不任六曰不恤七曰造言八曰亂名¶
<pb:KR3k0052_WYG_028-2b>¶
五十養于鄉¶
¶
禮王制凡養老五十養于鄉六十養于國七十養于學¶
逹于諸侯八十拜君命一坐再至瞽亦如之九十使人¶
受之¶
¶
六十杖于鄉¶
¶
禮王制五十杖于家六十杖于鄉七十杖于國八十杖¶
于朝九十者天子欲有問焉則就其室以珍從¶
¶
封齊反𦵏¶
¶
<pb:KR3k0052_WYG_028-3a>¶
禮檀弓太公封于營丘比及五世皆反𦵏君子曰¶
樂樂其所自生禮不忘其本古人有言曰狐死正丘首¶
仁也¶
¶
寓衞勸歸¶
¶
詩邶風式㣲式㣲胡不歸㣲君之故胡為乎中露式㣲¶
式㣲胡不歸㣲君之躬胡為乎泥中此黎侯失國而寓¶
于衞其臣勸之歸作此詩¶
¶
操楚音¶
¶
左成九年楚鍾儀為晉俘晉侯因使之琴遂操楚音晉¶
<pb:KR3k0052_WYG_028-3b>¶
侯曰樂操土風不忘本也遂釋之¶
¶
為越吟¶
¶
越人莊舄仕楚楚王曰舄越之鄙人今日入楚富貴耳¶
亦思越否使人徃聽之乃為越吟¶
¶
不非大夫¶
¶
家語子貢曰禮居是邦不非其大夫¶
¶
與進童子¶
¶
<pb:KR3k0052_WYG_028-4a>¶
論語互鄉難與言童子見門人惑子曰與其進也不與¶
其退也唯何甚¶
¶
敬桑梓¶
¶
詩小雅維桑與梓必恭敬止¶
¶
禱枌榆¶
¶
見社日後人用枌榆字為鄉曲本此¶
¶
不廢鄉好¶
¶
左哀八年呉為邾故將伐魯問于叔孫輙輙對曰魯有¶
名而無情伐之必得志焉退而告公山不狃公山不狃¶
<pb:KR3k0052_WYG_028-4b>¶
曰且夫人之行也不以所惡廢鄉注云不以其私怨惡¶
廢棄鄉里之好也¶
¶
甚得鄉心¶
¶
呉魯肅大散財貨甚得鄉里忻心¶
¶
隠西河¶
¶
唐登科記段干木隠而西河美李陵降而隴西慚¶
¶
處髙唐¶
¶
<pb:KR3k0052_WYG_028-5a>¶
孟子曰王豹處於淇而河西善謳綿駒處於髙唐而齊¶
右善歌¶
¶
勝母朝歌¶
¶
淮南子曰曾子至孝不過勝母墨子非樂不入朝歌¶
¶
㢘泉讓水¶
¶
見水¶
¶
義行見稱¶
¶
東漢王烈字彦方以義行見稱于鄉里有争田者將質¶
之于烈或至塗而反有為盗者曰不辭刑罰乞勿使王¶
<pb:KR3k0052_WYG_028-5b>¶
彦方知之故所君子鄉¶
¶
豐約與共¶
¶
晉中興書何琦尚節義豐約與鄉鄰共之¶
¶
表正鄉閭¶
¶
東漢陳寔字仲弓在鄉閭平心率物其有争訟輙求判¶
正曉譬曲直退無怨者¶
¶
索居鄉里¶
¶
<pb:KR3k0052_WYG_028-6a>¶
南北朝餘干人陸襄少有大志與鄉里落落不合越州¶
刺史趙政問之襄曰世降道衰人多趨利是以索居政¶
器之¶
¶
以賦薦帝¶
¶
漢司馬相如成都人事景帝為武騎常侍以病免客逰¶
梁著子虛賦蜀人楊得意為狗監侍武帝帝讀子虛賦¶
而善之曰朕獨不得與此人同時哉得意曰臣邑人司¶
馬相如為此賦上驚召相如相如請為天子逰獵賦上¶
大恱以為郎¶
<pb:KR3k0052_WYG_028-6b>¶
¶
以賦示人¶
¶
呉志張紘字子綱作楠榴枕賦陳琳見之以示人曰此¶
吾鄉人張子紘所作¶
¶
邑子託翁歸¶
¶
漢尹翁歸字子兄召拜東海太守過辭廷尉于定國定¶
國家在東海欲屬託邑子兩人令坐後堂待見定國與¶
翁歸語終日不敢見其邑子翁歸既去定國謂邑子曰¶
<pb:KR3k0052_WYG_028-7a>¶
此賢將汝不任事也又不可干以私¶
¶
邑子薦買臣¶
¶
漢朱買臣字翁子呉人也詣闕上書乆不報㑹邑子嚴¶
助貴幸薦買臣召見說春秋言楚辭帝甚恱之拜買臣¶
為中大夫與嚴助俱侍中¶
¶
號髙陽鄉¶
¶
孔帖劉子𤣥封居巢縣子鄉人以其兄弟六人俱有名¶
號鄉曰髙陽里曰居巢¶
<pb:KR3k0052_WYG_028-7b>¶
號樂城鄉¶
¶
孔帖劉仁軌進爵為公子及兄子受上柱國者三人州¶
黨榮之號所居為樂城鄉¶
¶
垂組夸鄉¶
¶
漢武帝以璽書敇責樓船將軍楊僕曰將軍請乗傳行¶
塞因用歸家懐銀黄垂三組夸鄉里¶
¶
杖節還鄉¶
¶
後魏董徴以儒學累遷安州刺史因述職過家置酒髙¶
<pb:KR3k0052_WYG_028-8a>¶
㑹乃云腰龜返國昔人稱榮杖節還鄉云胡不樂誡子¶
弟曰此富貴匪自天降乃勤學所致耳時人榮之¶
¶
衣繡晝行¶
¶
張允為雍州刺史太祖曰還卿本州可謂衣繡晝行矣¶
¶
衣錦晝遊¶
¶
唐中宗時僕射魏元忠還宋州拜掃上幸白馬寺以送¶
之制曰衣錦晝遊在乎兹日散金敷惠諒焉斯辰元忠¶
至鄉竟無賑施議者短之¶
<pb:KR3k0052_WYG_028-8b>¶
賢人鄉¶
¶
魏任旐字子旟樂安傳昌人漢末黄巾起到傳昌聞旐¶
姓名曰夙聞任子旟天下賢人今作賊那可入其鄉耶¶
¶
孝子鄉¶
¶
北史華秋事母以孝聞母喪負土成墳築廬墓側詔表¶
其門閭後賊起徃来于廬之左右咸相戒曰勿犯孝子¶
鄉¶
¶
示子孫不忘¶
¶
<pb:KR3k0052_WYG_028-9a>¶
見節度使¶
¶
與耆老相樂¶
¶
孔帖唐司空圖每歳時祠禱與閭里耆老鼓舞相樂¶
¶
去家自痛¶
¶
漢貢禹上書臣禹犬馬之齒八十一自痛去家三千里¶
誠恐一旦躓仆不能自還乞骸骨生歸鄉里死無所恨¶
¶
思鄉轉深¶
¶
見夏¶
<pb:KR3k0052_WYG_028-9b>¶
晉卿入壺闗¶
¶
唐苖晉卿字元輔潞州人為太守入壺闗望縣門輙歩¶
行或問之答曰公門當下况父母邦乎後秉政¶
¶
全節過元城¶
¶
五代馬全節初徙廣晉後過元城衣白襕謁縣官鄉人¶
以為榮¶
¶
入里門必趨¶
¶
史記君徙居陵里少子内史慶及諸子入里門必¶
<pb:KR3k0052_WYG_028-10a>¶
趨至家按髙祖初召奮姊為美人以奮為中涓受書謁¶
徙其家長安中戚里及景帝時始徙陵里謂茂陵邑中¶
里也¶
¶
望里門則歩¶
¶
東漢張湛字子孝為馮翊告歸平陵望里門則歩行主¶
簿曰明公位尊不宜自輕湛曰父母之國所宜盡禮何¶
輕之有¶
¶
鄉人所知¶
¶
世說許允為吏部郎多用其鄉里魏明帝遣虎賁收之¶
<pb:KR3k0052_WYG_028-10b>¶
既至帝覈問之允對曰臣之鄉人臣所知也¶
¶
鄉人所嫉¶
¶
晉何曾凌駕人物鄉人嫉之如讐永嘉之末何氏滅亡¶
¶
反貽患苦¶
¶
東坡志林司馬長卿始以汚行不齒于蜀人既而以賦¶
得幸天子未能有所建明亡絲毫之善以自贖也而創¶
開西夷逢君之惡以患苦其父母之邦乃復矜其車服¶
<pb:KR3k0052_WYG_028-11a>¶
節旄之美使邦君負弩先驅豈詩人致恭桑梓君¶
下里門之義乎¶
¶
不宜剽殘¶
¶
唐李勣微時往從韋城翟讓為盜說之曰鄉壤不宜自¶
為剽殘¶
¶
奮懷河東¶
¶
栁子厚書河東吾土也家世遷徙莫能就緒其間有大¶
河條山氣葢闗左吾因翹翹褰裳奮懷舊都¶
<pb:KR3k0052_WYG_028-11b>¶
散歩洛水¶
¶
邵氏聞見録司馬温公判西京留司御史臺遂居洛濵¶
買園于尊賢坊以獨樂名始與先君康節遊嘗曰光陜¶
人先生衞人今同居洛即鄉人也有如道學之尊當以¶
年徳為貴官職不足道也公一日着深衣自崇徳寺書¶
局散步洛水堤上因過康節天津之居謁曰程秀才云¶
及既見公問其故公笑曰司馬出自程伯休父故曰程¶
因留詩云拜罷歸来抵寺居解鞍縱馬罷傳呼紫衣金¶
<pb:KR3k0052_WYG_028-12a>¶
帶盡脫去便是林間一野夫¶
¶
&KR0045;名鄉¶
¶
五代鄧佑擢童子科弟吉擢三禮科改所居為&KR0045;名鄉¶
兩秀里按佑臨江人¶
¶
累徳里¶
¶
北史紐因字孝政父母亡廬于墓負土成墳墳前生麻¶
一株其大合拱冬夏常青周武帝表其閭擢授甘棠令¶
子士雄亦至孝父喪廬墓庭槐枯死服終還家槐復榮¶
茂周文帝下詔號所居為累徳里¶
<pb:KR3k0052_WYG_028-12b>¶
¶
居鄉恂恂¶
¶
論語孔子於鄉黨恂恂如也¶
¶
去國遲遲¶
¶
孟子曰孔子去魯曰遲遲吾行也去父母國之道也¶
¶
里號鳴珂¶
¶
唐張嘉貞為相弟嘉祐為金吾將軍號所居為鳴珂里¶
¶
里名&KR0372;謗¶
¶
<pb:KR3k0052_WYG_028-13a>¶
唐賀徳仁兄弟八人居&KR0372;謗里太守王伯山改為髙陽¶
里¶
¶
冠葢里¶
¶
漢襄陽郡峴山南至宜城百里餘其間雕墻峻宇閭里¶
填列宣帝末至有卿士及刺史二千石數十人同日大¶
㑹荆州刺史行部見之敇縣名其里為冠葢里¶
¶
巾車鄉¶
¶
東漢馮異初在巾車鄉為漢兵所獲¶
<pb:KR3k0052_WYG_028-13b>¶
隂鄉¶
¶
秦樗里子名疾惠王異母弟注云疾居渭南之隂鄉其¶
里有大樗木故號樗里子¶
¶
穢里¶
¶
齊劉繪闕里人為河東相居人有姓頼者所居名穢里¶
繪嘲之曰君有何穢而居穢里答曰未審夫子有何闕¶
而居闕里¶
¶
非詫紳弁¶
¶
<pb:KR3k0052_WYG_028-14a>¶
宋韓魏公晝錦堂詩公餘新此堂夫豈事飲燕亦非張¶
美名輕薄詫紳弁重禄許安閒顧巳常兢戰庻㡬一視¶
榜則念報主眷¶
¶
豈誇軒裳¶
¶
歐陽永叔寄題相州榮歸堂詩白首三朝社稷臣壺漿¶
夾道擁如雲金貂争㸔真丞相竹馬猶迎舊使君豈止¶
軒裳誇故里已將鐘鼎勒元勲不須授簡平津客好學¶
平津自有文¶
<pb:KR3k0052_WYG_028-14b>¶
月旦里¶
¶
東漢汝南許劭與兄靖俱有髙名好共覈論鄉黨人物¶
每月輙更其題品故汝南有月旦評焉今汝陽縣東北¶
有二許兄弟所居後人因名二龍鄉月旦里¶
¶
德政鄉¶
¶
唐咸通中建昌令邵師裕為政以德邑人感之以德政¶
名其鄉隣境之人慕之多來歸附又以卜隣名鄉取王¶
翰願卜隣之意¶
<pb:KR3k0052_WYG_028-15a>¶
¶
老窮不遺¶
¶
禮祭義居鄉以齒而老窮不遺強不犯弱衆不暴寡而¶
弟逹乎州巷矣¶
¶
守望相助¶
¶
孟子曰死徙無出鄉鄉田同井出入相友守望相助疾¶
病相扶持¶
¶
鄭公鄉¶
¶
東漢鄭𤣥字康成北海人𤣥好學學徒至數千百人國¶
相孔融深敬𤣥令髙密縣為𤣥特立一鄉曰鄭公鄉開¶
<pb:KR3k0052_WYG_028-15b>¶
廣其門閭令容髙車號曰通德門¶
¶
趙公里¶
¶
宋趙清獻公之里表曰故孝子趙清獻居其里曰孝悌¶
里¶
¶
光德里¶
¶
唐博陵崔邠兄弟六人自始仕至貴逹同居光德里一¶
宅¶
<pb:KR3k0052_WYG_028-16a>¶
¶
調元鄉¶
¶
宋李昉字明逺所居鄉曰調元鄉秉鈞里¶
¶
比鄰¶
¶
　周禮大司徒五家為比而遂人又五家為鄰比則親¶
　之至鄰則相鄰近也¶
¶
救災¶
¶
左僖十三年晉薦饑使乞糴于秦秦伯謂百里奚與諸¶
乎對曰天災流行國家代有救災恤鄰天之道也行道¶
有福秦于是乎輸粟于晉¶
<pb:KR3k0052_WYG_028-16b>¶
¶
禦患¶
¶
晏子曰君子居必擇鄰可以禦患也¶
¶
教子擇鄰¶
¶
孟母事¶
¶
戒子訴鄰¶
¶
楊玢初事蜀随王衍歸後唐後以老致仕歸長安其舊¶
居多為鄰里侵占子弟欲詣府訴玢批狀尾云四鄰侵¶
<pb:KR3k0052_WYG_028-17a>¶
我我猶伊畢竟湏思未有時試上含元殿基望秋風秋¶
草正離離子弟不敢言¶
¶
納鄰&KR0276;婦¶
¶
昔顔叔子嘗獨處于室鄰之嫠婦遇夜暴風雨至室壊¶
婦人趨而至顔叔子納之使秉燭放乎旦而燭盡束薪¶
而繼之¶
¶
挑鄰美女¶
¶
晉書謝鯤字幼輿見鄰女髙氏貌美挑之女投梭折其¶
兩齒時人語曰任逹不已幼輿折齒鯤長笑曰猶不廢¶
<pb:KR3k0052_WYG_028-17b>¶
我笑歌¶
¶
乞醯¶
¶
論語孰謂㣲生髙直或乞醯焉乞諸其鄰而與之¶
¶
送酒¶
¶
晉陶侃家貧有友人見過侃無以致誠其鄰人謂侃曰¶
子門有長者軒車何不延之論當世事侃曰貧不能備¶
禮耳鄰人密于墻頭送濁醪隻雞遂成終日之歡¶
<pb:KR3k0052_WYG_028-18a>¶
¶
争池¶
¶
見池¶
¶
益地¶
¶
㑹稽典録陳囂與民紀伯為鄰伯夜㧞籓竊囂地自益¶
囂見之伺伯去後密㧞其籓一丈以地益伯伯覺慙懼¶
既還所侵又却一丈太守周公髙囂德義刻石旌其閭¶
號曰義里¶
¶
灌瓜¶
¶
賈誼新書梁大夫宋就為邊縣令與楚鄰界兩亭皆種¶
<pb:KR3k0052_WYG_028-18b>¶
𤓰梁人劬力數灌其𤓰美楚人窳而稀灌其𤓰惡楚令¶
以梁𤓰美夜竊搔之于是梁𤓰皆有焦者矣梁亭請其¶
尉欲報搔楚𤓰宋就曰是搆怨分禍之道也令人竊為¶
楚亭夜灌𤓰楚亭旦而徃𤓰則已灌𤓰日以美徃而察¶
之則梁亭為也楚令大恱以聞楚王楚王恱梁之隂讓¶
也謝以重幣而交好于梁王¶
¶
撲棗¶
¶
<pb:KR3k0052_WYG_028-19a>¶
杜詩堂前撲棗任西鄰¶
¶
連墻不謁¶
¶
列子與南郭子連墻而居三十年不相請謁¶
¶
同巷不親¶
¶
宋包孝肅公與人同巷亦不相親¶
¶
居側僧珍¶
¶
梁吕僧珍字元瑜為南兖州刺史初宋李雅罷南康郡¶
市宅居僧珍宅之側僧珍問宅價答曰一千一百萬怪¶
其貴李雅曰一千萬買宅一百萬買鄰及僧珍生子李¶
<pb:KR3k0052_WYG_028-19b>¶
雅徃賀亟曰錢一千閽人少之不為通李雅強進僧珍¶
疑其故自發之乃金錢也僧珍言于武帝拜衞州刺史¶
¶
居近康節¶
¶
宋富鄭公自汝州得請歸洛養疾築第與邵康節天津¶
居相近公謂康節曰自此可時相招矣康節曰雍冬夏¶
不出春秋時間過親舊間相招未必來不招或自至公¶
謝客誡其子曰先生來必以時見康節一日過之公贈¶
<pb:KR3k0052_WYG_028-20a>¶
以詩先生自衞客西畿樂道安閒絶世機再命初筵終¶
不起獨甘窮巷寂無依貫穿百代常探古吟咏千篇亦¶
造㣲珍重相知忽相訪醉和風雨夜深歸¶
¶
共竈同渠¶
¶
唐于鵠鄰居詩僻巷隣家少茅簷喜竝居蒸梨常共竈¶
澆薤亦同渠傳屐朝尋藥分燈夜讀書雖然在城市還¶
得似樵漁¶
¶
透燈分井¶
¶
宋梅堯臣贈隣居詩壁隙透燈光籬根分井口徐鎧喜¶
<pb:KR3k0052_WYG_028-20b>¶
李少保卜隣詩井泉分地脉砧杵共秋聲¶
¶
墻¶
¶
　釋名墻障也所以自障蔽也¶
¶
見堯¶
¶
東漢李固傳舜食則見堯于羮坐則見堯于墻¶
¶
倚孔¶
¶
&KR0045;子曰或問人有倚孔子之墻誦莊韓之言則引諸門¶
<pb:KR3k0052_WYG_028-21a>¶
乎曰在夷狄則引之在門墻則麾之¶
¶
考父循墻¶
¶
正考父鼎銘一命而僂再命而傴三命而俯循墻而走¶
¶
韓客踰墻¶
¶
宋韓魏公門客踰墻宿妓公因詠竹詩莫遣狂枝亂出¶
墻客亦為詩莫為狂枝贈斧斤公賜以女妓¶
¶
連墻而居¶
¶
見比鄰¶
<pb:KR3k0052_WYG_028-21b>¶
負墻而立¶
¶
唐于頔同中書門下平章事時宦者梁守謙用事有梁¶
正言與頔子敏善敏因正言厚賂守謙求頔出鎮乆不¶
報敏怒其紿己責所饋誘正言家奴支解之棄溷中家¶
僮上變詔捕頔吏沈璧及他奴送御史獄頔與諸子素¶
服待罪建福門吏不納屏營負墻立¶
¶
被文繡¶
¶
漢賈誼疏今帝之身自衣皁綈而富民牆屋被文繡¶
<pb:KR3k0052_WYG_028-22a>¶
¶
置刀筆¶
¶
東漢王充作論衡户牖墻壁各置刀筆¶
¶
千仞¶
¶
焦贛易林千仞之墻禍不及門¶
¶
九丈¶
¶
孟奥北征記鄴城避雷室西南石溝北有華林墻髙九¶
丈方圓一里¶
¶
雲度¶
¶
杜詩山雲低度墻注云公嘗過友人舎問其墻低友人¶
<pb:KR3k0052_WYG_028-22b>¶
曰使山雲易度爾¶
¶
雨侵¶
¶
栁詩驚風亂颭芙蓉水密雨斜侵薜荔墻¶
¶
琉璃墻¶
¶
南州異物志大秦國以琉璃為墻¶
¶
丹青墻¶
¶
初學記諸侯墻壁無丹青之彩¶
<pb:KR3k0052_WYG_028-23a>¶
¶
壁¶
¶
　釋名壁辟也言辟禦風寒也¶
¶
視壁三年¶
¶
葛洪神仙傳白和遼東人師事王君王君語曰我暫住¶
瀛洲汝止此石壁熟視乆乆當見壁上文字讀之得矣¶
和視三年方見壁有古人所刻太清經誦之而得仙¶
¶
靣壁九年¶
¶
初祖逹摩與梁武帝議論不合潜回江北止嵩山少林¶
寺靣壁九年摩一作磨¶
<pb:KR3k0052_WYG_028-23b>¶
¶
壁中得書¶
¶
書序魯共王好治宫室壊孔子舊宅以廣其居於壁中¶
得先人所藏古文虞夏商周之書及論語孝經科斗文¶
字¶
¶
壁上刻文¶
¶
衡山記甘泉東石壁上有禹所刻文在焉¶
¶
皆畫烈士¶
¶
<pb:KR3k0052_WYG_028-24a>¶
蔡質漢官典職省中皆以胡粉塗壁紫素界之畫古烈¶
士¶
¶
隠起忠臣¶
¶
西征記焦氏山魯恭塚前有石祠四壁皆青石隠起忠¶
臣孝子貞婦形像皆刻石記碑文¶
¶
破壁燎火¶
¶
魯男子夜大雨有隣之嫠婦因風雨壞屋投棲焉男子¶
乃破壁燎火以逹旦¶
<pb:KR3k0052_WYG_028-24b>¶
鑿壁引光¶
¶
漢匡衡字稚圭勤于學家貧無燭鄰舎有燭而不逮乃¶
穿壁引光讀書¶
¶
畫鷂¶
¶
鎮江府城内興國寺舊苦鳩鴿汚佛像唐張僧繇于東¶
壁畫一鷹西壁畫一鷂自是鳩鴿不復入¶
¶
畫龍¶
¶
唐張僧繇在金陵安樂寺壁畫四龍不㸃睛¶
<pb:KR3k0052_WYG_028-25a>¶
¶
塗椒¶
¶
石崇以椒塗壁王愷用赤石脂¶
¶
加堊¶
¶
酉陽雜爼唐大厯末禪師𤣥覽住荆州陟屺寺道髙有¶
風韻人不可得而親張璪嘗畫古松于齋壁符載讃之¶
衞象記之亦一時三絶𤣥覽悉加堊焉人問其故答曰¶
無事疥吾壁也¶
¶
江禄積錢¶
¶
梁書江禄為武寧郡頗有資産積銅錢于壁壁為之倒¶
<pb:KR3k0052_WYG_028-25b>¶
迮銅物皆鳴人戲之曰此所謂銅山西傾洛鐘東應者¶
也¶
¶
佐卿挂箭¶
¶
益州道士徐佐卿有仙術嘗化鶴飛遊沙苑遇唐𤣥宗¶
出獵射之鶴帶箭投西南去歸觀謂弟子曰吾今日遊¶
山中為飛矢所中以箭挂壁上曰待箭主到此可付與¶
之後數年𤣥宗遊蜀入觀中見壁上箭曰此吾沙苑中¶
<pb:KR3k0052_WYG_028-26a>¶
射鶴箭也詰之乃知佐卿化鶴故也¶
¶
相如壁立¶
¶
見市¶
¶
孝嗣壁崩¶
¶
齊徐孝嗣初在帥府晝卧齋北壁下夣兩童子遽云移¶
公牀孝嗣驚起聞壁有聲行數歩壁崩¶
¶
書賦¶
¶
五代扈載遊相國寺見庭竹可愛作碧鮮賦書其壁周¶
世宗聞之遣小黄門就壁録之覽而稱善因拜水部員¶
<pb:KR3k0052_WYG_028-26b>¶
外郎¶
¶
吟詩¶
¶
清異録臨川李善寧之子十嵗能即席賦詩親友嘗以¶
貧家壁試之略不搆思吟曰椒氣從何得燈光鑿處分¶
拖涎來藻飾惟有篆愁君按蝸牛一名篆愁君¶
¶
藏壁避難¶
¶
東漢趙岐逃難自匿姓名賣餅北海市中安丘孫嵩載¶
<pb:KR3k0052_WYG_028-27a>¶
與俱歸藏複壁中遇赦乃出¶
¶
畫壁記租¶
¶
唐漢陽公主性儉常用鐵簮畫壁自記田租所入¶
　山堂肆考卷二十八¶
<pb:KR3k0052_WYG_028-27b>¶
