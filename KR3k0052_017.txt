# -*- mode: mandoku-view -*-
#+TITLE: 山堂肆考
#+DATE: 2019-03-29 20:25:24.254185
#+PROPERTY: ID KR3k0052
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 17
<pb:KR3k0052_WYG_017-1a>¶
¶
卷十七¶
欽定四庫全書¶
　山堂肆考卷十七　　　　明　彭大翼　撰¶
地理¶
¶
¶
山¶
¶
¶
石公¶
¶
石公山在蘇州府西南山根有石如老翁立水中涸不¶
露潦不没唐陸龜䝉有詩¶
¶
麻姑¶
¶
麻姑山在江西建昌府城西南周圍四百里即三十六¶
<pb:KR3k0052_WYG_017-1b>¶
洞天之一世傳麻姑於此得道劉禹錫詩雲盖青山龍¶
卧處日臨丹洞鶴歸時¶
¶
藥主¶
¶
藥主山在南昌府奉新縣南唐文簫綵鸞僊去留藥一¶
粒與其主人因以名山¶
¶
桐君¶
¶
桐君山在嚴州府桐廬縣東有異人扵此採藥求道結¶
<pb:KR3k0052_WYG_017-2a>¶
廬於桐木之下人問其姓名則指桐以示之因號山為¶
桐君山¶
¶
崆峒問道¶
¶
廣成子軒轅時人隠居崆峒山石室中黄帝造焉問以¶
至道之要答曰至道之精窈窈㝠㝠至道之極昏昏黙¶
黙無視無聽抱神以静形将自正必静必清毋勞爾形¶
毋揺爾精毋俾爾思毋慮營營乃可長生山在平凉府¶
城西上有問道宫山之東巖北别峰之隂有廣成子洞¶
<pb:KR3k0052_WYG_017-2b>¶
具茨受圖¶
¶
陽城記黄帝登具茨之山升扵洪隄之上受神芝圖於¶
黄蓋童子山在開封府新鄭縣西南¶
¶
僊人勸合¶
¶
昔有二山相連後一山名敖山自南而北一山名不返¶
自北而南誓不相合後有一僊人和合勸之二山復相¶
連今人以比媒人¶
¶
巨靈擘開¶
¶
<pb:KR3k0052_WYG_017-3a>¶
郭縁生述征記華山與首陽山本同一山河神巨靈擘¶
開以通河流故掌跡至今存焉¶
¶
士人望拜¶
¶
長沙府善化縣西南有嶽麓山即衡山七十二峯之一¶
也上有嶽麓書院宋張栻嘗徃來其間下有石方而且¶
平士人於此望拜南嶽因名拜嶽石¶
¶
畵工寫歸¶
¶
綱目金主亮嘗宻隠畫工扵奉使中俾冩臨安呉山以¶
歸為屏風而圖已之像䇿馬扵呉山絶頂題詩其上有¶
<pb:KR3k0052_WYG_017-3b>¶
䇿馬呉山第一峰之句¶
¶
秭歸¶
¶
秭歸縣即古䕫國今歸州是也有秭歸山袁松嘗曰屈¶
原此縣人既被流放忽然暫歸其秭亦歸因名其地曰¶
秭歸秭即姊也¶
¶
仙奕¶
¶
仙奕山在栁州城南上有穴穴有屏有室有宇登者得¶
<pb:KR3k0052_WYG_017-4a>¶
石枰扵上黒肌赤脉十有八道可以奕因名¶
¶
天姥¶
¶
天姥山在紹興府新昌縣名十六福地即先生修道¶
處¶
¶
天童¶
¶
天童山在寧波府城東上有天童寺宋王安石遊山詩¶
溪水清漣石老蒼行穿溪樹踏春陽溪深樹宻無人處¶
惟有幽花渡水香象山縣有聖娘山相傳昔有一女子¶
在此山隠見若神¶
<pb:KR3k0052_WYG_017-4b>¶
¶
客星¶
¶
客星山在紹興府餘姚縣東北舊名陳山嚴子陵居此¶
又湖廣施州衛城西亦有此山¶
¶
佛日¶
¶
佛日山在杭州府城東北中有佛日淨慧寺¶
¶
吏隠¶
¶
吏隱山在處州府縉雲縣治東北唐李陽氷為縉雲令¶
<pb:KR3k0052_WYG_017-5a>¶
秩滿退居於此有䑓曰忘歸石壁有吏隐山三大字¶
¶
神居¶
¶
神居山在髙郵州西南亦名土山上有排牙石人欲数¶
之者其数必差終無能知其数之的者俗傳謝安嘗煉¶
丹扵此石井石臼猶存¶
¶
仙堂¶
¶
仙堂山在山西潞州襄垣縣山勢巍峩上有龍洞及僊¶
堂寺太平府有仙都山淮安睢寕縣有僊掌山¶
<pb:KR3k0052_WYG_017-5b>¶
鬼谷¶
¶
廣信府貴溪縣南有鬼谷山山峯峭㧞两石對峙如龍¶
昻虎踞之狀道書為第十五洞天上有蘇秦䑓張儀井¶
世傳鬼谷子居此故名鬼谷子姓王名誗一作詡¶
¶
聖阜¶
¶
聖阜山在山西太原府忻州定襄縣西北其山孤峙石¶
上有二足跡元好問有詩馬水横陳聖阜前滹沱陂堰¶
逺相連¶
<pb:KR3k0052_WYG_017-6a>¶
¶
靈巖¶
¶
靈巖山在呉縣西上有石馬望如人騎呉王館娃宫西¶
施洞響屧廊香水溪玩花池在焉又有靈池山在廣東¶
韶州府翁源縣山有老人隐見扵此池因名翁水¶
¶
王屋¶
¶
王屋山在山西澤州陽城縣南上有僊公洞天廣三十¶
里状如屋故名列子所謂愚公謀徙者即此¶
¶
女牀¶
¶
女牀山在華隂産鸞鳥又河南宜陽有女几山相傳白¶
<pb:KR3k0052_WYG_017-6b>¶
蘭香神女上昇遺几在焉¶
¶
婦翁舎¶
¶
大安山在湖廣徳安府城西唐許紹家扵此李白忤髙¶
力士放還至此許氏以孫女妻之宋黄晦叔詩大安婦¶
翁舎時來枕流眡¶
¶
外舅居¶
¶
判丈山在雲南大理府城南山髙千餘仭昔大理叚思¶
<pb:KR3k0052_WYG_017-7a>¶
平外舅㸑判居其上因名¶
¶
九疑¶
¶
九疑山在湖廣永州府寕逺縣南晉郭璞云其山九谿¶
皆相似或云九峰參差互相隠映行者望而疑之故名¶
唐明皇時有道士申太芝遇異人告以九疑山舊有大¶
樂一部歳乆化為五野猪郡人部之又化為五古噐太¶
芝徃求果得之叩之音律相和按九峯一朱明二石城¶
三石樓四娥皇五舜源六女英七簫韶八桂林九梓林¶
又徐州城北亦有九疑山俗名九里山有穴潜通瑯琊¶
<pb:KR3k0052_WYG_017-7b>¶
王室¶
¶
四明¶
¶
四明山在寕波府城西南周圍八百里二百八十峯道¶
書謂丹山赤水洞天上有四牕穴通日月星辰之光故¶
號四明孔曄㑹稽山記四明山髙峰軼雲連岫蔽日¶
¶
五臺¶
¶
五臺山在太原府五臺縣上有五䑓髙出雲表頂皆積¶
<pb:KR3k0052_WYG_017-8a>¶
土因謂之臺嵗積堅冰夏仍飛雪世傳文殊師利所居¶
清凉山即此一在嘉興府治西北中有石刻法華等經¶
¶
九室¶
¶
九室山在襄陽府房縣西相傳五代時陳摶修煉之所¶
武昌府通山縣東南有九宫山¶
¶
萬安¶
¶
萬安山在休寕縣東隋大業末江華築郡城自黟徙治¶
於此一在河南府東南唐武三思議毁三陽宫以其材¶
作興㤗宫於萬安山即此¶
<pb:KR3k0052_WYG_017-8b>¶
¶
三危¶
¶
三危山在陜西行都司沙州城東南其山三峰峭絶舜¶
竄三苖扵三危禹貢導黒水至扵三危即此¶
¶
二飛¶
¶
二飛山在福建興化府仙逰縣北其山蜿蜒百里峙立¶
為二如鳥展翼之狀¶
¶
七盤¶
¶
<pb:KR3k0052_WYG_017-9a>¶
七盤山在陜西西安府藍田縣南近北又有䋫坡山杜¶
氏通典七盤十二䋫藍田之險路也唐貞元初刺史李¶
西華自藍田至内鄉開新道七百餘里廻山取塗行旅¶
便之平凉府開城縣西有六盤山¶
¶
六爻¶
¶
廣西梧州府藤縣城西有六爻山峭絶臨江髙三十餘¶
丈山形六級如卦爻然¶
¶
八卦¶
¶
鄒縣西南有鳬山其陽有伏羲廟遺址世傳伏羲畫卦¶
<pb:KR3k0052_WYG_017-9b>¶
扵此故土人呼其處為八卦山毛詩保有鳬繹元楊奐¶
東㳺記過泗水地頗髙敞南望鳬繹諸峯出沒扵烟蕪¶
雲樹之表即此¶
¶
三秀¶
¶
三秀山在福建同安縣西北又名仙人亭山上有石榻¶
禪牀及仙人蹟¶
¶
四竒¶
¶
<pb:KR3k0052_WYG_017-10a>¶
四竒山在雲南姚安府大姚縣南四峯髙聳¶
¶
八分¶
¶
八分山在武昌府東南有水分流如八字旁有八分湖¶
八分院建康錄謂武昌有山無林政可圖始不可居終¶
山分八字數不及九即此¶
¶
六合¶
¶
六合山在六合縣南山有六峯即江浦之定山也梁沈¶
約有詩標峯彩霞外置嶺白雲間傾壁忽斜豎絶頂¶
復孤圓¶
<pb:KR3k0052_WYG_017-10b>¶
¶
八塔¶
¶
八塔山在遼東寕逺衛西南上有八小塔¶
¶
九嵕¶
¶
九嵕山在湖廣徳安府孝感縣唐大將王鐵鎗所居一¶
在西安府乾州醴泉縣唐昭陵在焉陪葬諸王七公主¶
二十一妃嬪八房玄齡等十三人以宰相陪唐儉等五¶
十三人以承郎三品陪尉遲恭等六十四人以功臣大¶
<pb:KR3k0052_WYG_017-11a>¶
將軍陪¶
¶
九曲¶
¶
九曲山在雲南大理府洱河東峰岳攅簇狀若蓮花九¶
盤而上又名九重巖上有石洞人莫能通¶
¶
三平¶
¶
三平山在福建南靖縣南清寕里唐僧義中嘗從大顛¶
游後建三平院住持此山山有十一竒句容縣有四平¶
山¶
<pb:KR3k0052_WYG_017-11b>¶
四基¶
¶
四基山在山東鄒縣東北上有孟子墓¶
¶
八部¶
¶
八部山在貴州黎平府普安州城東諸峰皆石矗然摩¶
空¶
¶
九華¶
¶
九華山錄山在池州青陽縣南峰巒異狀其数有九故¶
舊名九子山李白陋其名以九峰如蓮花改名九華南¶
<pb:KR3k0052_WYG_017-12a>¶
唐以宋齊丘為青陽公遣歸九華即此¶
¶
萬竹¶
¶
萬竹山在台州府仙居縣西南九峰廻環叢薄敷秀宋¶
薛昻避冦扵此有詩萬竹山中数十家重重流水繞桑¶
蔴飽餐鼔腹成何事桃李春風任自花¶
¶
四頂¶
¶
四頂山在合肥縣城東南俯瞰巢湖上有四峰特起相¶
傳魏伯陽煉丹之所唐羅隐詩勝景天然别精藍在畫¶
圖一山分四頂三靣瞰平湖¶
<pb:KR3k0052_WYG_017-12b>¶
¶
九頭¶
¶
九頭山在盱眙縣南山有九丘故名¶
¶
三耳¶
¶
三耳山在大理府趙州治西三峯髙聳如耳又山西遼¶
州東北有五指山半山石壁有五手指文故云¶
¶
雙牙¶
¶
雙牙山在成都府簡縣東山頂有古井山半有石箱昔¶
<pb:KR3k0052_WYG_017-13a>¶
有兩金鵞浴扵井夜棲扵箱人欲捕之遂飛上南山化¶
為雙石對峙若牙齒然又雙角山在廣西博白縣城西¶
髙二百餘丈二峰角立山下有緑珠井¶
¶
五山奕人¶
¶
安吉州南有五山山有五峰昔鄉人姚紾採薪見二人¶
奕觀之稍乆二人曰汝可還家今日為汝祥矣紾還家¶
因入甕中隐身謂家人曰可七日勿開未至七日家人¶
誤開紾化為白鶴飛上五山¶
<pb:KR3k0052_WYG_017-13b>¶
萬山逰女¶
¶
萬山在襄陽府西相傳鄭交甫所見逰女處此山之下¶
曲隈是也又襄沔記以紫盖山萬山峴山謂之三峴¶
¶
七星¶
¶
桂林志七星山在城東舊名七星巖七峰列如北斗旁¶
有小峯如輔星緣磴而上山半有亭曰簮帶絶頂有道¶
院又叙州府治東亦有此山七峰並秀狀若連珠故名¶
¶
九日¶
¶
<pb:KR3k0052_WYG_017-14a>¶
福建泉州府南安縣有九日山唐秦系隐此注老子又¶
半雲山在廣西靈川縣西南又武岡縣有四雲山杭州¶
有五雲山¶
¶
崑崙五色¶
¶
博物志崑崙山縱横萬一千里神物所集出五色雲氣¶
五色流水東南流黄水入中國為河十洲記崑崙號崑¶
崚在西海之戍地北海之亥地去岸十三萬里又有弱¶
水周迴繞之山形如偃盆下狹上廣故曰崑崙又釋氏¶
家謂之須彌山為帝釋天所居山頂四峰挺出各髙七¶
<pb:KR3k0052_WYG_017-14b>¶
百仭山東天下名東弗寺西天下名瞿耶尼南天下名¶
閻浮提北天下名北鬰单閻浮提今中國四夷皆是也¶
湼盤經所謂閻浮界内有震旦即此按梵語稱天子為¶
震旦¶
¶
蓬萊九氣¶
¶
十洲記蓬萊山對東海之東北岸周廻五千里外别有¶
圓海繞之圓海水正黒謂之㝠海無風而洪波百丈不¶
<pb:KR3k0052_WYG_017-15a>¶
可徃來上有九氣丈人九天真官盖太上真人所居唯¶
飛仙乃能到其處耳¶
¶
千巖競秀¶
¶
晉顧愷之逰㑹稽人問山川之美答曰千巖競秀萬壑¶
爭流¶
¶
數峰回抱¶
¶
丁公言逰東山詩数峯回抱隔烟林一簇招提十里深¶
祗合歩行尋石徑不宜呵喝入松隂遥分畫手揮毫意¶
暗起詩人得句心梅嶺笙歌上髙處孤猿幽鳥减清音¶
<pb:KR3k0052_WYG_017-15b>¶
¶
掩抱六重¶
¶
醫巫閭山在遼東廣寕衛西舜封十有二山以此山為¶
幽州之鎮自是遂為北鎮其山掩抱六重又名六山上¶
有桃花洞聖水盆¶
¶
突起三石¶
¶
四川眉州中巖山半三石突起其形類笋傍有諾詎那¶
尊者古道塲宋元徽初有異僧入牛頭寺主僧厚禮之¶
<pb:KR3k0052_WYG_017-16a>¶
别去贈以一鑰曰後欲見我當至中巖山見石笋扣之¶
可以見我明年寺以低頭佛失珠主僧馳至石笋峰下¶
扣以鑰峰裂為三乃見異僧曰盜取佛珠在江濵我得¶
之乆矣主僧喜持珠而還宋馮時詩云古寺無人僧作¶
佛碧潭有水化為龍當年諾詎小㳺戲一石擊碎成三¶
峯¶
¶
三峯並列¶
¶
金陵城西南有三山下臨大江三峰並列故名晋王濬¶
伐呉至三山即此謝朓鮑照有晩登三山望京邑詩福¶
<pb:KR3k0052_WYG_017-16b>¶
建建陽縣西北有九峰山其山九峰相連屬¶
¶
三水合流¶
¶
木葉山在遼東都司廣寕中屯衛東上建契丹始祖廟¶
竒首可汗在南廟可敦在北廟繪塑二像并八子像相¶
傳有神人乗白馬自馬孟山浮土河而東有天女駕青¶
牛自平地松林横河而下至木葉山二水合流相遇為¶
配生八子其後族属漸盛分八部毎行軍及時祭必用¶
<pb:KR3k0052_WYG_017-17a>¶
青牛白馬云¶
¶
十日方回¶
¶
鬰林州北有寒山越王佗遣人入山採橘十日方回問¶
其故云山中大寒不得歸因名寒山宋余靖詩空翠紛¶
紛冷不流風雲長是䕶靈湫山神鞭起龍行雨散作炎¶
州六月秋¶
¶
七夕乃越¶
¶
鳳翔府有隴山其阪九迴欲上者七日乃得越人顧瞻¶
之莫不悲思俗歌曰隴頭流水鳴聲幽咽遥望秦州肝¶
<pb:KR3k0052_WYG_017-17b>¶
腸斷絶又名嗚咽水¶
¶
山無三斑¶
¶
包山在湖州府烏程縣即古夫椒地呉王夫差所棲也¶
山無三斑謂無蛇虎雉也侯景之亂乃有蛇虎¶
¶
山有三角¶
¶
十洲記崑崙山有三角一角正北名閬風巔一角正西¶
名元圃臺一角正東為崑崙王母居焉¶
<pb:KR3k0052_WYG_017-18a>¶
¶
都嶠八叠¶
¶
都嶠山在廣西容縣城南高三百五十餘丈上有八峰¶
曰馬鞍曰香爐曰仙人曰丹灶曰八叠曰兠于曰雲盖¶
曰中峰惟八叠一峰竒秀最髙有南北二洞蘇軾送卲¶
道士還都嶠詩乞得紛紛擾擾身結茅都嶠與仙鄰¶
¶
思陵三清¶
¶
思陵山在廣西潯州府城西又名西陵上有三清巖¶
¶
砥柱三門¶
¶
砥柱山在河南府陜州城東黄河中禹貢導河東至于¶
<pb:KR3k0052_WYG_017-18b>¶
砥柱即此酈道元注水經禹治洪水凢山陵當水者鑿¶
之通河河水分流包山在水中若柱然故曰砥柱山有¶
三門南曰鬼門中曰神門北曰人門¶
¶
吕梁二城¶
¶
吕梁山在徐州城東南下有二洪洪上有雲夢梁王二¶
城土人謂雲夢即韓信梁王即彭越¶
¶
八公¶
¶
<pb:KR3k0052_WYG_017-19a>¶
八公山在夀州東北淝水之北淮水之南漢淮南王安¶
與其賔客八公登此山學仙今山有安故臺及石上人¶
馬存焉安養士数千人中有髙才八人曰蘇非李上左¶
呉陳由伍被雷被毛被晉昌為八公按此山一在廬州¶
府巢縣七脩藁有辨¶
¶
五祖¶
¶
五祖山在黄州府黄梅縣東北一名茂山即五祖大滿¶
禪師道埸山頂有池生白蓮花唐裴度詩徧尋真跡躡¶
莓苔世事全抛不忍回上界不知何去處西天移向此¶
<pb:KR3k0052_WYG_017-19b>¶
間來又四祖山在黄梅縣西四十里一名破額山即四¶
祖大醫禅師道場¶
¶
八將¶
¶
廣西慱白縣城東一里有八將山八峰攅立鳯翔府岐¶
山縣北三十里有五將山西秦攻長安秦王堅出奔五¶
將山即此¶
¶
千夫¶
¶
<pb:KR3k0052_WYG_017-20a>¶
千夫山在大同府蔚州廣靈縣西北相傳前代遣千人¶
取花斑石祭禱而後取¶
¶
梓潼五女¶
¶
揚䧺蜀本記梓潼縣有五女山秦王獻五美女扵蜀王¶
蜀王遣五丁迎五女見大蛇入山穴中五丁引蛇山崩¶
五女上山化為石¶
¶
林慮兩重¶
¶
昔人有二子師事仙人盧子基扵林慮山棲霞谷服飛龍¶
藥一九十年不饑故魏武帝詩西山一何髙望之殊不¶
<pb:KR3k0052_WYG_017-20b>¶
極上有兩仙童不飲亦不食山在彰徳府林縣西北南¶
負太行北接衡岳林慮即隆慮漢避殤帝諱改名林慮¶
¶
永平雙子¶
¶
雙子山在永平府西北上有孤竹長君之墓團子山有¶
孤竹次君之墓馬鞭君之墓傳曰國人立其中¶
子盖次君也¶
¶
句君¶
¶
<pb:KR3k0052_WYG_017-21a>¶
三茅山在句容縣東南初名勾曲象山形也漢茅氏兄¶
弟三人各居一峰得道號三君因以名山為三茅峰¶
山下有華陽洞喜泉亭金陵志茅山與蜀岷峨相首尾¶
蔣山實其脉之盡者許邁云茅山是洞庭山西門潜通¶
五岳陶弘景謂東通王屋西逹峩眉南接羅浮北連岱¶
嶽三君茅濛玄孫長曰盈遇君得道漢初元中入¶
勾曲山為太君弟固武威太守衷上郡太守聞兄¶
盈得仙道皆棄官訪從學道俱成地仙固為定籙真君¶
衷為保命仙君¶
<pb:KR3k0052_WYG_017-21b>¶
¶
室中一人¶
¶
踈屬山在陜西延安府綏徳州山海經曰貳負之臣曰¶
危與貳負殺窫窳帝乃梏之扵踈屬之山桎其右足反¶
縳兩手以髪繫之扵山上盤石之下在開題西北漢宣¶
帝時使人鑿上郡發盤石室中得一人徒祼被髪反縳¶
械一足羣臣莫有識者劉子政按此言之宣帝大驚時¶
人争學山海經¶
<pb:KR3k0052_WYG_017-22a>¶
¶
洞上八仙¶
¶
白石山在潯州府城南兩峰並立下有巖洞即道書第¶
二十一洞天通北流勾漏洞世傳葛洪嘗徃來其間洞¶
之上有㑹仙巖丹竈及八仙石存焉¶
¶
千佛嶺¶
¶
江寕縣東北有攝山輿地志山多藥草可以攝生故名¶
上有棲霞寺君明僧紹捨宅所建寺有白石浮屠¶
極精巧按江總碑居士子仲璋為臨沂令於西¶
峰石壁與法度禅師鐫造石佛名千佛嶺齊文惠太子¶
<pb:KR3k0052_WYG_017-22b>¶
豫章竟陵諸王増餙之嶺之上下巖数百随其淺深廣¶
狹為佛之大小惟正一巖髙可五丈内坐釋伽佛傍立¶
菩薩二皆四丈八尺下為天開巖白乳泉唐劉長卿有¶
登東峰尋君故居詩¶
¶
五老峰¶
¶
五老峰在廬山五峰如五老相連故名唐李白詩曰廬¶
山東南五老峰青天削去金芙蓉九江秀色可攬結吾¶
<pb:KR3k0052_WYG_017-23a>¶
將此地巢雲松¶
¶
呉王種香¶
¶
香山在蘇州城西呉王種香處下有採香徑¶
¶
越王種葛¶
¶
采葛山在紹興府東勾踐種葛扵此使越女治布獻呉¶
王採葛人歌曰嘗膽不苦味若飴令我採葛以作絲¶
¶
陸賈植花¶
¶
肇慶府西有錦石山宋洪邁夷堅志曰漢陸賈使南越¶
尉陀與之泛舟扵錦石山下賈黙禱曰我若說王穪臣¶
<pb:KR3k0052_WYG_017-23b>¶
當以錦褁石為山靈報使還募人植花卉扵山以代錦¶
後人因立廟祀之宋乾道中梁竑入都艤舟石下夜夢¶
一客自穪陸大夫云我抑欎扵此千餘嵗矣君幸見臨¶
願留一詩竑題詩扵壁而去¶
¶
曼卿擲核¶
¶
石棚山在海州朐山東北棚嶺甚峻了無花木石曼卿¶
判海州讀書扵此乃以泥褁桃核擲其上数年間花發¶
<pb:KR3k0052_WYG_017-24a>¶
滿山¶
¶
夷齊採薇¶
¶
史記武王平殷亂天下宗周而伯夷叔齊耻之不食周¶
粟隠扵首陽山採薇而食之遂餓死山在平陽府蒲州¶
東南即禹貢雷首山是也¶
¶
劉阮採藥¶
¶
天台山在浙江台州府天台縣西即衆聖所䧏葛仙翁¶
山也漢明帝時劉晨阮肇入天台山採藥失道食盡見¶
桃實食之覺身輕行数里至溪滸持盃取水見一杯流¶
<pb:KR3k0052_WYG_017-24b>¶
出中有胡麻飯溪邉二女子笑曰劉阮二郎捉向所失¶
流杯未便迎歸作食食之二人既出無復相識至家子¶
孫已十世矣此山上應台星故曰天台髙一萬八千丈¶
周迴八百里¶
¶
秦精採茗¶
¶
武昌山在湖廣武昌府武昌縣南晋武時宣城人秦精¶
入此山採茗遇一毛人長丈餘引精至山曲示以聚茗¶
<pb:KR3k0052_WYG_017-25a>¶
既别復還探囊中橘遺精精怖負茗而歸¶
¶
元周積粟¶
¶
倉樂山在㐮陽府竹山縣東北昔有邑人徐元周積粟¶
扵此救飢鄉人徳之故名¶
¶
蒜山¶
¶
山在鎮江府西大江岸上山多澤蒜因名¶
¶
茶山¶
¶
山在蘄水縣北山出茶劉禹鍚詩薤葉照人呈夏簟松¶
花滿椀試新茶又廣信府北亦有此山以陸羽嘗居此¶
<pb:KR3k0052_WYG_017-25b>¶
故名¶
¶
榖城¶
¶
山在山東兖州府東阿縣漢張良逰下坯圯上遇一老¶
人授一篇書曰後十三年孺子見我濟北榖城山下黄¶
石即我矣孔文祥曰黄石公鬚眉皆白杖丹藜履赤舃¶
葛稚川云即老子也老子無世不出数易姓名出扵黄¶
帝時號廣成子文王時號先生武王時號郭叔子¶
<pb:KR3k0052_WYG_017-26a>¶
漢初號黄石公漢文時號河上公¶
¶
黍谷¶
¶
山在順天府懐柔縣東跨宻雲界劉向云燕有谷地寒¶
不生黍稷鄒衍吹律以温其氣故名山曰黍谷¶
¶
梅嶺¶
¶
梅嶺即大庾嶺在南安府大庾縣城西南磅礴髙聳南¶
接南雄初嶺路峻阻唐宰相張九齡開鑿新路兩壁峭¶
立中塗坦夷上多紅梅故名梅嶺嶺表有關曰梅關宋¶
横居士張九成所築按大庾縣本漢南埜縣地漢初¶
<pb:KR3k0052_WYG_017-26b>¶
南粤不貢武帝遣將軍庾勝討之因築城扵此因名大¶
庾縣嶺亦以縣名之又補陀落迦山一名梅岑在寕波¶
定海東北舊昌國縣海中佛書所謂海岸孤絶處也¶
¶
桃源¶
¶
山在衡州府桃源縣南秦時有千餘人入洞避難因隠¶
扵此¶
¶
瓜埠¶
¶
<pb:KR3k0052_WYG_017-27a>¶
瓜埠山在六合縣南滁水經此入江峭絶若砥柱舊傳¶
魏主臨江處¶
¶
花巖¶
¶
山在江寕縣去牛頭山五里唐貞觀中僧法融棲巖下¶
遇大雪忽有竒花二莖生巖側又有白鳥獻花之異¶
¶
竹里¶
¶
山在句容縣北途甚傾險號曰飜車峴宋武帝破桓玄¶
扵竹里即此¶
<pb:KR3k0052_WYG_017-27b>¶
梨洲¶
¶
山在奉化縣晋孫興公弟承公逰此獲仙梨食之成仙¶
故名¶
¶
桃葉¶
¶
山在六合縣西志云隋伐陳詣冶山祗洹寺問觧脫禅¶
師何以克陳師云桃葉必克乃造桃葉舟渡江憇此山¶
傍故名¶
¶
木皮¶
¶
<pb:KR3k0052_WYG_017-28a>¶
木皮嶺在鞏昌府徽州西杜詩云首露粟亭西尚想鳯¶
凰村季冬攜童稚辛苦赴蜀門南登木皮嶺艱阻不易¶
論始知五嶺外别有他山尊後王巢之亂王鐸置闗扵¶
此以遮秦隴¶
¶
賀蘭¶
¶
賀蘭山在陜西寕夏城西一名賀人丹崖翠峰巍然峻¶
大盤據数百里寕夏倚以為固趙元昊居興州依賀蘭¶
山為固即此一在彰徳府磁州城西北相傳昔宋賀蘭¶
真人居此¶
<pb:KR3k0052_WYG_017-28b>¶
¶
瑞筠¶
¶
臨江府治南有瑞筠山本唐歐陽處士宅有瑞竹色如¶
銀故名¶
¶
桐栢¶
¶
桐栢山在河南南陽府唐縣東南河圖曰桐栢山為地¶
穴上為維星¶
¶
苧蘿¶
¶
<pb:KR3k0052_WYG_017-29a>¶
苧蘿山在紹興府諸暨縣南下有方石乃西施晒紗處¶
又柴桑山在九江府城西南寰宇記云柴桑近栗里陶¶
潜乃此中人¶
¶
峩眉¶
¶
峩眉山在蜀眉州城南自岷山延袤三百里至此突起¶
三峰其二峰對峙宛若眉然上有石龕百二十大小洞¶
四十¶
¶
峴首¶
¶
十道志羊祜嘗與從事鄒湛共登峴山垂泣曰自有宇¶
<pb:KR3k0052_WYG_017-29b>¶
宙便有此山由來賢逹勝士登此逺望如我與卿多矣¶
皆湮滅無聞念此使人傷悲我百年後魂魄猶當登此¶
山也湛對曰公徳冠四海道符前哲令問令望當與此¶
山相傳若湛軰當如公語耳¶
¶
陪尾¶
¶
陪尾山在湖廣徳安府城東北即禹貢所謂熊耳外方¶
桐栢至扵陪尾是也一名横尾¶
<pb:KR3k0052_WYG_017-30a>¶
¶
卑耳¶
¶
史記齊桓公曰寡人北伐山戎過孤竹西伐大夏渉流¶
沙束馬懸車上卑耳之山卑耳在河東大陽¶
¶
覆手¶
¶
覆手山在徳安府應山縣東一峰五澗望之狀如覆手¶
故名¶
¶
折腰¶
¶
折腰山在山西平陽府垣曲縣西北山有銅冶¶
<pb:KR3k0052_WYG_017-30b>¶
壺頭¶
¶
壺頭山在湖廣辰州府東以山頭與東海方壺山相似¶
故名漢光武建武中馬援征武陵蠻進營壺頭㑹暑甚¶
士卒疫死援乃穿山為室以避炎氣今山邉有石窟即¶
援所居室也室中有蛇如百斛舡或謂乃援之餘靈¶
¶
釡頂¶
¶
釜頂山在丹徒縣與京峴山相連京峴在縣東即秦所¶
鑿泄王氣處呉謂之京口鎮以此¶
<pb:KR3k0052_WYG_017-31a>¶
¶
秀容¶
¶
秀容山在山西遼州榆社縣治東南山下有秀容川¶
¶
露骨¶
¶
露骨山在鞏昌府階州治北宋神宗時王韶進破訶諾¶
木藏城穿露骨山即此¶
¶
武夷遺骸¶
¶
武夷山在福建建寕府崇安縣南周圍百餘里道書謂¶
十六洞天相傳嘗有神䧏扵此自稱君又列仙傳¶
籛鏗二子長曰武次曰夷因以為名宋朱子武夷圖序¶
<pb:KR3k0052_WYG_017-31b>¶
武夷之名著自漢世祀以乾魚不知果何神也今崇安¶
有山名武夷相傳即神所宅峰巒巖壑秀㧞竒偉两崖¶
絶壁人不到處徃徃有枯查挿石鏬間似庋舟船棺柩¶
之屬柩中有遺骸外列陶器尚皆未壊疑前世道阻未¶
通川壅未决時蠻夷所居而漢所祀者即其君長盖亦¶
避世之士為衆所臣服而傳以為仙也今山之羣峰最¶
髙且正者猶以大王為號半頂有小丘焉豈即君之居¶
<pb:KR3k0052_WYG_017-32a>¶
耶又按大王峰一名天柱峰其西又有幔亭峰四垂斗¶
絶秦始皇二年八月十五日君置酒餚㑹鄉人扵¶
此建幔亭綵屋設寳帳施紅雲紫霞褥呼鄉人為曽孫¶
宋白玉蟾詩人間幾度曽孫老惟有青山自古今¶
¶
羅浮合體¶
¶
羅浮乃羅山浮山合體浮山本蓬萊之一峰昔時洪水¶
泛漲浮海而來附扵羅山崖巘相合故合名羅浮在増¶
城博羅二縣之境嶺十五峰三十二其峰之秀者曰飛¶
雲玉鵞㑹仙㑹真錦綉玳瑁洞之幽者曰金沙石臼朱¶
<pb:KR3k0052_WYG_017-32b>¶
陵朱明黄龍黄猿蝴蝶又有跳魚石伏虎石阿耨池亱¶
樂池乃花首臺龍公竹皆山之竒勝唐顔真卿早年典¶
郡江南遇道士陶八八授與一刀圭碧霞丹令服之約¶
他日相待扵羅浮山後真卿為盧杞所陷令單車問罪¶
扵李希烈至汜水忽逢陶笑謂曰吉吉遂指嵩少而去¶
真卿去汴州希烈僣號使人害公扵近郊及希烈敗詔¶
公得歸葬偃師北山後有啇人至羅浮忽見两道人樹¶
<pb:KR3k0052_WYG_017-33a>¶
下圍棋一道士笑謂商人曰奉寄一書逹吾家立札一¶
封題寄偃師北山顔家商人至詢所居則塋庄也守塚¶
老蒼頭得書大驚曰此先太師親翰也因以藏扵室子¶
孫擇日發塚即已空矣徑徃羅浮尋之竟無跡¶
¶
形如釡盎¶
¶
水經㑹稽秦望山在州南為衆峰之傑呉越春秋穪山¶
形如覆釜盎盎中有金簡玉字書黄帝之遺䜟也¶
¶
形如覆舟¶
¶
應天府城北有覆舟山東際青溪北臨玄武湖¶
<pb:KR3k0052_WYG_017-33b>¶
¶
狀如端冕¶
¶
桂林志侯山在城西髙聳如公侯端冕之狀故名上有¶
金鈎巖巖在山絶頂攀援曲折而上俯視諸峰如培塿¶
然¶
¶
狀如方印¶
¶
應天府東南有方山狀如方印一名天印山秦鑿金陵¶
山䟽秦淮水此其所斷處¶
<pb:KR3k0052_WYG_017-34a>¶
¶
媧宫簫鼔¶
¶
南君山翠麗鮮明宛若臺榭名曰媧宫風雨之後¶
景色明净頗聞簫鼔之聲¶
¶
仇池樓櫓¶
¶
秦州記仇池山形如覆嚢上廣百頃壁立千仭有自然¶
樓櫓今在平凉府成縣西北戰國為白馬氐羗國晉時¶
楊難當二世據此杜甫詩萬古仇池穴潜通小有天神¶
魚人不見福地語真傳¶
<pb:KR3k0052_WYG_017-34b>¶
石穴留書¶
¶
荆州記小酉山石穴中有書千卷相傳昔人避秦扵此¶
學道因留之梁湘東王繹賦訪酉陽之逸典謂此今山¶
在湖廣辰州府西北五十里大酉山在府西北四十里¶
山巔有善卷墓¶
¶
山阿埋劔¶
¶
廣西蒼梧志火山在城南臨大江延袤五十里盖呉郡¶
之案山也毎夜火光有野燒狀或言水中有珠故光燭¶
<pb:KR3k0052_WYG_017-35a>¶
扵上或言南越王陀埋劒山阿故然寰宇記云山下有¶
丙穴嘉魚生焉¶
¶
玉笋瑶篸¶
¶
宋范至能桂山志池之九華歙之黄山括之仙都温之¶
鴈蕩䕫之巫峽此天下同珍之者然皆数峰而止又必¶
因重岡複嶺盤亘而來非若桂之千峰旁無延縁崛然¶
特立玉笋瑶篸森列無際甚怪且多誠為天下第一韓¶
退之詩水作青羅帶山如碧玉篸黄魯直詩桂嶺環成¶
如鴈蕩平坡蒼玉忽嵯峨觀二子語意則桂山之竒固¶
<pb:KR3k0052_WYG_017-35b>¶
在目中又山皆中空故峰下多佳巖洞且去城不逺一¶
日可以徧逰¶
¶
日精月華¶
¶
鳯陽府皇城北有萬嵗山中都城繞其上山之東西二¶
峰對峙東曰日精西曰月華宋徽宗政和中遣戸部孟¶
揆扵上清寶籙宫之東築山以像餘杭之鳯皇山號萬¶
嵗山¶
<pb:KR3k0052_WYG_017-36a>¶
¶
山如長蛇¶
¶
燕山在順天府玉田縣西北自西山一帶迤邐東來延¶
袤数百里抵海岸宋蘇轍詩燕山如長蛇千里限夷漢¶
首銜西山麓尾挂東海岸¶
¶
山如伏龍¶
¶
真定府元氏縣西北有封龍山山勢如伏龍欲飛舉狀¶
舊名飛龍山唐改今名李公緒為記¶
¶
斗峻箕張¶
¶
齊山在池州府貴池縣唐杜牧九日登齊山有詩即此¶
<pb:KR3k0052_WYG_017-36b>¶
以山有羣峰勢皆齊等故名或云唐刺史齊映嘗好此¶
山因名其山形則膓蟠腹梱斗峻箕張其氣候則雨焉而¶
骨脇立日焉而華采呈暑避流漿寒入綊纊空巖靈竇¶
響石飛泉不可勝紀¶
¶
雲從星拱¶
¶
西山在順天府西舊記太行山首始河内北至幽州第¶
八陘在燕强形巨勢争竒擁翠雲從星拱扵京師之右¶
<pb:KR3k0052_WYG_017-37a>¶
每大雪初霽千峰萬&KR0676;積素凝華若圖畫然為京師八¶
景之一¶
¶
鶴驚虎嘯¶
¶
仰山在鳯陽府西金章宗嘗逰幸有詩刻石云金色界¶
中兠率景碧蓮花裏梵王宫鶴驚清露三更月虎嘯踈¶
林萬壑風¶
¶
樵語牧唱¶
¶
晋郄詵数月山行聞樵語牧唱曰洗盡吾塵土腸胃乃¶
倚驂臨水乆之而去¶
<pb:KR3k0052_WYG_017-37b>¶
¶
太行石髄¶
¶
太行山在山西澤州府城南自此東西一帶諸山雖因¶
地立名其實皆太行之支脉也六帖曰昔王烈嘗入太¶
行山聞雷聲徃視之見山石上破数百丈石中有一孔¶
尺餘中有青泥流出烈取摶之随手堅凝氣味如粳米¶
飯仙經所謂石髄也服之夀與天齊¶
¶
少室玉膏¶
¶
<pb:KR3k0052_WYG_017-38a>¶
河圖少室山有白玉膏服之成仙山在河南登封縣北¶
嵩山之一峰也山有三尖峯東曰太室西曰少室¶
¶
㑹稽射的¶
¶
水經注㑹稽有射的山逺望如射侯土人以暗占米價¶
諺云射的白斛一百射的玄斛一千¶
¶
烏程車盖¶
¶
山謙之呉興地記烏程縣車盖山之東舊有晋太守殷¶
康所立亭矚望極佳¶
<pb:KR3k0052_WYG_017-38b>¶
新豐湧出¶
¶
慶山在西安府臨潼縣東南唐武后時因風雷湧出此¶
山初髙六尺餘漸髙至二百餘文武后改新豐為慶山¶
縣江陵人俞文俊上言天氣不和而寒暑併人氣不和¶
而疣贅生地氣不和而塠阜出今陛下以女主處陽位¶
反易剛柔故地氣隔塞而山變為災陛下謂之慶山臣¶
以為非慶也¶
¶
天竺飛來¶
¶
<pb:KR3k0052_WYG_017-39a>¶
靈鷲山在天竺國晋咸和中西天僧慧理登杭州飛來¶
峰歎曰此是中天竺國靈鷲山之小嶺不知何年飛來¶
因名其峰曰飛來¶
¶
石立¶
¶
漢昭帝元鳯三年泰山石立上林僵栁復生¶
¶
土起¶
¶
漢哀帝建平二年無鹽危山土起瓠山石立¶
　山堂肆考卷十七¶
<pb:KR3k0052_WYG_017-39b>¶
