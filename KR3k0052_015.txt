# -*- mode: mandoku-view -*-
#+TITLE: 山堂肆考
#+DATE: 2019-03-29 20:25:23.538841
#+PROPERTY: ID KR3k0052
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 15
<pb:KR3k0052_WYG_015-1a>¶
¶
卷十五¶
欽定四庫全書¶
　山堂肆考卷十五　　　　　明　彭大翼　撰¶
地理¶
¶
¶
地¶
¶
　抱朴子曰太極初搆萬物始分故天先成而地後定白¶
　虎通地者元氣所生萬物之祖也¶
¶
流謙¶
¶
見天¶
<pb:KR3k0052_WYG_015-1b>¶
貴貞¶
¶
漢書天道貴信地道貴貞不信不貞萬物不生¶
¶
道卑¶
¶
易謙卦天道下濟而光明地道卑而上行¶
¶
德方¶
¶
易坤卦坤至柔而動也剛至靜而德方¶
¶
廣輪¶
¶
周禮大司空掌天下地土之圖周知九州之地域廣輪¶
<pb:KR3k0052_WYG_015-2a>¶
之數注云東西為廣南北為輪¶
¶
牡牝¶
¶
家語子夏曰地東西為緯南北為經山為積德川為積¶
刑髙者為生下者為死丘陵為牡川谷為牝¶
¶
辨物¶
¶
周禮大司徒以土會之法辨五土之物生一曰山林動¶
物宜毛植物宜皁二曰川澤動物宜鱗植物宜膏三曰¶
丘陵動物宜羽植物宜覈四曰墳衍動物宜介植物宜¶
筴五曰原隰動物宜臝植物宜叢¶
<pb:KR3k0052_WYG_015-2b>¶
¶
縮脉¶
¶
神僊傳費長房遇壺公有神術能縮地脉千里聚在目¶
前放之復如舊¶
¶
金柱¶
¶
闗令内傳地厚萬里其下得大空大空四角下有自然¶
金柱方圓五千里也¶
¶
銅儀¶
¶
<pb:KR3k0052_WYG_015-3a>¶
東漢張衡字平子南陽人作候風動地儀以精銅鑄其¶
器圓徑八尺盖合隆起形似酒罇飾以篆文及山龜鳥¶
獸之狀罇中有都柱旁行八道施闗發機外有八龍首¶
各銜銅丸下有蟾蜍張口承之地或動則隨其方面龍¶
吐銅丸伺者因此乃知震動之所在¶
¶
行馬¶
¶
易坤卦牝馬地類行地無疆王弼注乾以龍御天坤以¶
馬行地¶
<pb:KR3k0052_WYG_015-3b>¶
御驥¶
¶
孫楚祖道詩御天惟龍御地以驥利有攸往不期而至¶
¶
母德¶
¶
楊泉物理論地者其卦曰坤其神曰祇其德曰母地形¶
有髙下氣有剛柔物有巨細味有甘苦¶
¶
媪神¶
¶
漢書惟泰元尊媪神蕃釐經紀天地作成四時注曰媪¶
地神也¶
<pb:KR3k0052_WYG_015-4a>¶
¶
步極¶
¶
淮南子曰禹使太章步自東極至於西極二億三萬三¶
千五百里七十五歩使豎亥步自北極至於南極二億¶
三萬三千五百里七十五步¶
¶
分野¶
¶
星經角亢鄭之分野兖州氐房心宋之分野豫州尾箕¶
燕之分野幽州南斗牽牛吳越之分野&KR0045;州女虛齊之¶
分野青州危室壁衞之分野并州奎婁魯之分野徐州¶
胃昴趙之分野冀州畢觜參魏之分野益州東井與鬼¶
<pb:KR3k0052_WYG_015-4b>¶
秦之分野雍州栁星張周之分野三河翼軫楚之分野¶
荆州角亢等星謂之二十八舍主十二州¶
¶
不滿¶
¶
列子曰共工氏與顓頊爭帝不勝而怒乃頭觸不周之¶
山崩天柱折地維絶故天傾西北日月星辰就焉地不¶
滿東南百川水潦歸焉¶
¶
常動¶
¶
<pb:KR3k0052_WYG_015-5a>¶
春秋元命苞天左旋地右動尸子曰天左舒而起牽牛¶
地右闢而起畢昴河圖括地象地常動不止譬如人在¶
舟中開牖而坐舟行而人不覺也¶
¶
骨脉¶
¶
張華博物志地以名山為輔佐石為之骨川為之脉草¶
木為之毛土為之肉三尺以上為糞三尺以下為地¶
¶
膏腴¶
¶
金陵者洞墟之膏腴勾曲之地肺注云其地肥良曰膏¶
腴水至則浮曰地肺按膏腴二字本自人身而言背上¶
<pb:KR3k0052_WYG_015-5b>¶
肥曰膏腹下肥曰腴今以此喻土地之饒美者¶
¶
統形¶
¶
文中子曰地者統元形焉非止山川丘陵之謂也¶
¶
積塊¶
¶
見天¶
¶
墨子稱仁¶
¶
墨子曰禽子問天地孰仁墨子曰翟以地為仁民衣焉¶
<pb:KR3k0052_WYG_015-6a>¶
食焉死焉塚焉地終不責德焉故以地為仁¶
¶
管仲知數¶
¶
齊桓公問管仲曰地數可得聞乎仲曰東西二萬八千¶
里南北二萬六千里出水者八千里受水者八千里¶
¶
戴日戴斗¶
¶
爾雅岠齊州以南戴日為丹穴北戴斗極為空桐東至¶
日所出為太平西至日所入為太蒙太平之人仁丹穴¶
之人智太蒙之人信空桐之人武注云戴值也¶
<pb:KR3k0052_WYG_015-6b>¶
多喑多聾¶
¶
淮南子曰山氣多男澤氣多女障氣多喑嵐氣多聾林¶
氣多癃木氣多傴岸下氣多腫石氣多力險阻氣多癭¶
暑氣多夭寒氣多壽谷氣多㾖丘氣多狂衍氣多仁陵¶
氣多貪輕土多利重土多遲清水音小濁水音大湍水¶
人輕遲水人重中土多聖人皆象其氣氣皆應其類¶
¶
九州¶
¶
爾雅兩河間曰冀州河南曰豫州河西曰雝州漢南曰¶
<pb:KR3k0052_WYG_015-7a>¶
荊州江南曰&KR0045;州濟河間曰兖州濟南曰徐州燕曰幽¶
州齊曰營州¶
¶
九府¶
¶
爾雅東方之美者有醫無閭之珣玗琪焉東南之美者¶
有㑹稽之竹箭焉南方之美者有梁山之犀象焉西南¶
之美者有華山之金石焉西方之美者有霍山之多珠玉¶
焉西北之美者有崑崙虛之璆琳琅玕焉北方之美者有¶
幽都之筋角焉東北之美者有斥山之文皮焉中有岱¶
岳與其五穀魚鹽生焉注云醫無閭山名今在遼東珣¶
<pb:KR3k0052_WYG_015-7b>¶
玗琪玉之屬也璆琳美玉名琅玕狀似珠山海經崑崙¶
有琅玕樹文皮虎豹皮之綵縟者¶
¶
十洲¶
¶
東方朔海内十洲記一曰祖洲一曰瀛洲在東海中與¶
會稽相對一曰𤣥洲在北海中戌亥之地一曰炎洲在¶
南海中一曰長洲在南海辰巳之地一曰元洲在北海¶
中一曰流洲在西海中一曰生洲在東海丑寅之間一¶
<pb:KR3k0052_WYG_015-8a>¶
曰鳯麟洲在西海中央一曰聚窟洲在西海中未申之¶
地又有扶桑蓬萊崑崙謂之三島又日本國所屬豐前¶
豐後等曰九島又謂之九州¶
¶
十藪¶
¶
爾雅魯有大野晉有大陸秦有楊陓宋有孟諸楚有雲¶
夢吳越之間有具區齊有海隅燕有昭余祁鄭有圃田¶
周有焦䕶郭璞注大野今髙平鉅野縣東北大澤是也¶
大陸今鉅鹿北廣河澤是也楊陓今在扶風汧縣西孟¶
諸在梁國睢陽縣東北雲夢今南郡華容縣東南巴丘¶
<pb:KR3k0052_WYG_015-8b>¶
湖是也具區今吳縣南太湖即震澤是也海隅海濱廣¶
斥昭余祁今太原鄔陵縣北九澤是也圃田今滎陽中¶
牟縣西圃田澤是也焦䕶今扶風池陽縣瓠中是也¶
¶
八夤¶
¶
淮南子曰九州之外乃有八夤亦方千里自東北方曰¶
大澤曰無通東方曰大渚曰少海東南方曰具區曰無¶
澤南方曰大夢曰浩澤西南方曰渚資曰丹澤西方曰¶
<pb:KR3k0052_WYG_015-9a>¶
九區曰泉澤西北方曰大夏曰海澤北方曰大&KR0115;曰寒¶
澤¶
¶
八紘¶
¶
淮南子曰八夤之外迺有八紘東北方曰和丘曰荒土¶
東方曰棘林曰桑野東南方曰大窮曰衆女南方曰都¶
廣曰反户西南方曰焦僥曰炎土西方曰金丘曰沃野¶
西北方曰一目曰沙所北方曰積冰曰委羽¶
¶
八極¶
¶
淮南子曰八紘之外乃有八極東北方曰方土之山曰¶
<pb:KR3k0052_WYG_015-9b>¶
蒼門東方曰東極之山曰開明之門東南方曰波母之¶
山曰陽門南方曰南極之山曰暑門西南方曰編駒之¶
山曰白門西方曰西極之山曰閶闔之門西北方曰不¶
周之山曰幽都之門北方曰北極之山曰寒門又晉地¶
理志八極之廣東南西北相去各二億二萬餘里自地¶
至天半八極之數又爾雅東至泰逺西至邠國南至濮¶
鈆北至祝栗謂之四極¶
<pb:KR3k0052_WYG_015-10a>¶
¶
八柱¶
¶
淮南子曰天有九柱八紀地有九州八柱按河圖括地¶
象崑崙為柱氣上通天崑崙者地之中也地下有柱柱¶
廣十萬里有三千六百軸互相牽制名山大川孔穴相¶
通又曰凡天下有九區别為九州中國九州名赤縣即¶
禹貢之九州也上云九州八柱乃大九州非禹貢之小¶
九州也¶
¶
四荒¶
¶
爾雅觚竹北户西王母日下謂之四荒九夷八狄七戎¶
<pb:KR3k0052_WYG_015-10b>¶
六蠻謂之四海注云觚竹在北北户在南西王母在西¶
日下在東皆四方昏荒之國次四極者¶
¶
四游¶
¶
尚書考靈耀地有四游冬至地上北而西三萬里夏至¶
地下南而東三萬里春秋二分則中矣¶
¶
三壤¶
¶
梁元帝纂要嵩泰衡華恒謂之五嶽江河淮濟謂之四¶
<pb:KR3k0052_WYG_015-11a>¶
瀆上中下謂之三壤山林川澤丘陵墳衍原隰謂之五¶
土¶
¶
五方¶
¶
蠻夷戎狄中國曰五方爾雅東方有比目魚焉不比不¶
行其名謂之鰈南方有比翼鳥焉不比不飛其名謂之¶
鶼鶼西方有比肩獸焉與卭卭岠虛比為卭卭岠虛齧¶
甘草即有難卭卭岠虛負而走其名謂之蟨北方有比¶
肩民焉迭食而迭望中有枳首蛇焉此四方中國之異¶
氣也注云鰈狀似牛脾一眼兩片相合乃得行江東呼¶
<pb:KR3k0052_WYG_015-11b>¶
為王餘魚鶼鶼似鳬一目一翼相得乃飛北方有獸其¶
名為蟨䑕前而兎後趨則頓走則顚卭卭岠虛䑕後而¶
兎前前髙不得取甘草故須蟨食之今鴈門廣武縣夏¶
屋山中有獸形如兎而大相負共行俗名之為蟨䑕是¶
也比肩民即半體之人各有一目一鼻一孔一臂一腳¶
亦猶魚鳥之相合更望以備驚急枳首蛇岐頭蛇也江¶
東呼為兩頭蛇¶
<pb:KR3k0052_WYG_015-12a>¶
¶
十形¶
¶
楊泉物理論土地皆有形名而人莫察焉有龜龍體有¶
麟鳯貌有弓弩勢有斗升象有張舒形有塞閉容有隠¶
真之安有累卵之危有膏腴之利有塉埆之害此十形¶
者氣勢之始終陽陰之所極也¶
¶
七表¶
¶
河圖括地象天有五行地有五嶽天有七星地有七表¶
天有八氣地有八風天有九道地有九州天有四維地¶
有四瀆¶
<pb:KR3k0052_WYG_015-12b>¶
¶
五溪¶
¶
五溪在辰州府盧溪縣西武山酈道元水經武陵有五¶
溪謂雄溪樠溪酉溪潕溪辰溪皆槃瓠子孫所居又杭¶
州有九溪曰西溪苕溪仇溪錦溪交溪紫溪葛溪雙溪¶
晚溪是也¶
¶
三川¶
¶
西周有三川涇洛汭秦有三川伊洛河蜀有四川西川¶
<pb:KR3k0052_WYG_015-13a>¶
成都東川潼州北川利州南川䕫州又禹貢有九川謂¶
弱水黑水河水漢水江水沇水淮水渭水洛水也¶
¶
三河¶
¶
唐堯都河東殷都河内周都河南謂之三河又禹貢有¶
九河曰徒駭太史馬頰覆釡胡蘇簡潔鈎盤鬲津其一¶
則河之經流也其四海三江五湖等俱見後海與江湖¶
類¶
¶
九澤¶
¶
禹貢九澤既陂謂大陸雷夏孟瀦滎澤大野彭蠡震澤¶
<pb:KR3k0052_WYG_015-13b>¶
雲夢荷澤也又史記司馬相如傳臣聞楚有七澤臣之¶
所見特其小小者耳名曰雲夢方九百里¶
¶
三城¶
¶
唐張仁愿取漠南之庭於河北築三受降城首尾相應¶
以絶突厥南冦之路三城拂雲祠為中城與東西兩城¶
各四百餘里¶
¶
七渡¶
¶
<pb:KR3k0052_WYG_015-14a>¶
長編左司諫吳表臣言大江之南上自荆鄂下至常潤¶
十郡之間其𦂳要之處不過七渡又有三流上流最𦂳¶
者三荆南之公安石首岳之北津中流最𦂳者二鄂之¶
武昌太平之采石下流最𦂳者二建康之宣化鎮江之¶
𤓰洲是也惟此七渡當擇官兵脩器械其餘畧為之防¶
足矣¶
¶
三岡¶
¶
三岡在山西大同府應州趙霸岡在城東黃花岡在城¶
西䕶駕岡在城南又有四鎮安邊鎮在城東大羅鎮在¶
<pb:KR3k0052_WYG_015-14b>¶
城南司馬鎮在城西神武鎮在城北¶
¶
九郡¶
¶
漢武帝命路博德平南越獲建德吕嘉遂以其地為南¶
海蒼梧鬱林合浦交趾九真日南珠崖儋耳郡是為九¶
郡後平西南夷復置五郡卭都為越嶲郡筰都為沈黎¶
郡冉駹為汶山郡廣漢西白馬為武都郡又有武威張¶
掖酒泉燉煌金城為河西五郡¶
<pb:KR3k0052_WYG_015-15a>¶
¶
五嶺¶
¶
漢書吳祐傳注云嶺自衡山之南東至於海一山之限¶
耳别標名則有五焉又裴氏廣記大庾始安臨賀桂陽¶
揭陽是為五嶺¶
¶
五陵¶
¶
長陵漢髙祖安陵惠帝陽陵景帝茂陵武帝平陵昭帝¶
杜詩五陵衣馬自輕肥即此¶
¶
三湘¶
¶
寰宇記湖廣長沙府湘潭湘鄉湘陰三縣曰三湘¶
<pb:KR3k0052_WYG_015-15b>¶
¶
三闗¶
¶
燕有三闗松亭古北居庸漢有四闗東成臯南伊闕西¶
函谷北孟津¶
¶
三輔¶
¶
漢三輔京兆左馮翊右扶風共在長安中分領諸縣¶
¶
三口¶
¶
三口謂清河口渦口潁口也宋真德秀上言今淮東要¶
<pb:KR3k0052_WYG_015-16a>¶
害在清河之口淮西糧道在渦潁之口敵之糧道實出¶
於此故欲固兩淮須防三口按淮東今淮安&KR0045;州諸處¶
又曰淮左淮西今汝寧鳯陽廬舒等處又曰淮右至於¶
邳徐豐沛諸處曰淮北¶
¶
兩都¶
¶
漢兩都謂西都東都也西都在雍州東都在洛陽班固¶
作兩都賦即此左太冲有三都賦謂蜀都吳都魏都也¶
又上都京兆東都河南西都鳯翔南都江陵北都太原¶
謂之五都一説雒陽邯郸臨淄宛城郭市長安曰五都¶
<pb:KR3k0052_WYG_015-16b>¶
王莽更名五液¶
¶
二京¶
¶
二京謂東京西京也張衡擬班固兩都賦作二京賦¶
¶
三巴¶
¶
三巴謂中巴東巴西巴是也漢末劉璋為益州牧置永¶
寧縣治江州號中巴即今重慶府是也又置巴東治永¶
寧縣即今䕫州府是也又置巴西郡治閬中縣即今保¶
<pb:KR3k0052_WYG_015-17a>¶
寧府是也¶
¶
三峽¶
¶
巫峽在䕫州巫山縣東即巫山也與西陵峽歸峽並稱¶
三峽¶
¶
三邊¶
¶
幽州并州凉州曰三邊又有九邊曰遼東太寧宣府大¶
同寧夏甘肅薊州榆林固原是也¶
¶
四塞¶
¶
韓生説項羽曰闗中阻山帶河四塞之地可都以霸盖¶
<pb:KR3k0052_WYG_015-17b>¶
闗中東有黃河函谷蒲津龍門合河等闗南有南山及¶
武闗嶢闗西有大隴山及隴山闗大震烏闌等闗北有¶
黃河南塞是謂四塞¶
¶
九市¶
¶
班固傳長安有九市其六在道西三在道東¶
¶
五服¶
¶
侯服甸服男服采服衞服謂五服古者先王治天下而¶
<pb:KR3k0052_WYG_015-18a>¶
侯甸等所以服事天子者各有逺近之差故曰服¶
¶
三吳¶
¶
據水經以呉興吳郡會稽為三吳通典又以吳興吳郡¶
丹陽為三吳二説似有不同然不知秦時定江南初置¶
會稽郡至漢武帝又分湖州為丹陽郡順帝又統為吳¶
郡三國又獨以湖州為吳興故二説不同以此又會稽¶
郡非今紹興之會稽即蘇常杭嘉也一説以蘇州為東¶
吳潤州為中吳湖州為西呉¶
<pb:KR3k0052_WYG_015-18b>¶
三楚¶
¶
楚文王都郢楚昭王都鄂楚考烈王都壽春故為三楚¶
又謂江陵為南楚吳為東楚彭城為西楚乃以此三地¶
在楚之東西南故云一説以淮南沛陳汝南為西楚衡¶
山九江江南豫章長沙為南楚彭城東海廣陵為東楚¶
¶
三秦¶
¶
初項籍自立為西楚霸王立章邯為雍王王咸陽以西¶
都廢丘司馬欣為塞王王咸陽以東都櫟陽董翳為翟¶
<pb:KR3k0052_WYG_015-19a>¶
王王上郡都髙奴是為三秦¶
¶
三晉¶
¶
春秋晉有智氏趙氏韓氏魏氏范中行氏號六卿後晉¶
君失政六卿專權周定王十一年智韓趙魏共滅范中¶
行分其地十六年趙韓魏又共滅智氏分其地安王二¶
十六年三家共廢晉君而分其地號曰三晉¶
¶
三齊¶
¶
顔師古曰三齊濟及齊北膠東也¶
<pb:KR3k0052_WYG_015-19b>¶
百粤¶
¶
地理志粤地牽牛婺女之分野也三代時盖藩服世稱¶
古百粤粤即越國周顯王時楚滅越其族散處江南海¶
上各為君長有甌越雒越之屬甚蕃故曰百粤以粤為¶
&KR0045;州南境又曰&KR0045;越秦始皇利粤犀象珠璣乃使尉屠¶
睢統五軍監祿鑿渠以通粮道殺西甌君譯吁宋越人¶
皆入叢薄中與禽獸處莫肯附秦陰置桀駿以為將夜¶
攻秦人殺尉屠睢秦乃發戍備之後王翦滅楚乗勝畧¶
<pb:KR3k0052_WYG_015-20a>¶
定&KR0045;越陸梁地為桂林象郡秦末為南越王趙佗所據¶
傳至趙光時漢武平南越光遂降漢以其地為蒼梧鬱¶
林合浦郡屬交趾部又三越杭州為吳越廣州為南越¶
福州為閩越或問閩中謂之閩越者何葢秦立閩中郡¶
及漢興師越人佐漢有功復立無諸為閩越王王閩中¶
故地郡冶今建寧之建安福州之侯官是其地故謂之¶
閩越¶
¶
二周¶
¶
二周謂東周西周東周洛陽西周鎬京¶
<pb:KR3k0052_WYG_015-20b>¶
¶
兩漢¶
¶
兩漢謂西漢東漢也西漢都長安東漢都洛陽¶
¶
八閩¶
¶
圖經閩中八郡建劔汀邵號上四州其地多溪山福泉¶
漳興號下四州其地多坦夷謂之八閩周時為七閩地¶
秦屬閩中郡漢屬閩越國按劔州即今延平府宋名劔¶
浦¶
<pb:KR3k0052_WYG_015-21a>¶
¶
兩浙¶
¶
寧紹温台嚴金衢處為浙東杭嘉湖在浙水之西為浙¶
西¶
¶
三韓¶
¶
東夷有三韓一曰馬韓二曰辰韓三曰弁韓馬韓在西¶
有五十四國其北與樂浪南與倭接辰韓在東有十二¶
國其北與濊貊接弁韓在辰韓之南亦有十二國共七¶
十八國百濟是其一國焉¶
<pb:KR3k0052_WYG_015-21b>¶
三苖¶
¶
三苖國名堯時四夷之地今為湖廣江鄂岳之三州故¶
今三州人多苖姓是其遺種¶
¶
九夷¶
¶
畎夷于夷方夷黃夷朱夷𤣥夷白夷風夷陽夷曰九夷¶
又東夷西戎南蠻北狄曰四夷¶
¶
四蠻¶
¶
東方曰寄南方曰象西方曰狄北方曰譯謂之四蠻又¶
<pb:KR3k0052_WYG_015-22a>¶
南方之蠻有五種以金裹兩齒曰金齒蠻漆其齒曰漆¶
齒蠻文其面曰繡面蠻刺其足曰花腳蠻以綵繩撮髻¶
曰花角蠻又有八蠻¶
¶
五狄¶
¶
月支狄赤狄匈奴狄單于狄白狄為五狄¶
¶
五胡¶
¶
劉淵匈奴也居晉陽石勒羯也居上黨苻氏氐也居臨¶
渭姚弋仲羌也居扶風慕容廆鮮卑也居昌黎是為五¶
胡¶
<pb:KR3k0052_WYG_015-22b>¶
¶
五凉¶
¶
晉有五凉張軌據河西今甘州為前凉吕光繼之為後¶
凉李暠遷酒泉今肅州號西凉沮渠蒙遜據張掖今鎮¶
蕃衞號北凉秃髪烏孤據姑臧今西寧號北凉按杜氏¶
通典論凉州地勢之險可以自保於一隅財富之殷可¶
以無求於中國故五凉相繼與五胡角立中州人士避¶
難者多往依之唐韋蟾詩賀蘭山下果園成塞北江南¶
<pb:KR3k0052_WYG_015-23a>¶
舊有名盖稱其為塞北之江南也其風土之可樂如此¶
¶
兩爨¶
¶
華陽國志㸑昌寧大姓也南蠻有兩爨一曰東爨烏蠻¶
一曰西爨白蠻西爨之先為晉南寧郡守因中國亂遂¶
王蠻中號曰南寧西爨¶
¶
二甌¶
¶
寰宇記永嘉郡為東甌鬱林郡為西甌又接舊經閩越¶
地即東甌也今福州温州是其地¶
<pb:KR3k0052_WYG_015-23b>¶
六詔¶
¶
南詔之先本哀牢夷地居姚川西東南接交趾西北接¶
吐蕃蠻語謂王曰詔先有六詔一曰蒙嶲詔二曰越析¶
詔三曰浪穹詔四曰邆晱詔五曰施浪詔六曰蒙舍詔¶
唐開元末蒙舍詔皮羅閣浸疆大而五詔㣲弱乃賂唐¶
劒南節度使王昱求合六詔為一朝廷許之賜名歸義¶
徙居太和城以其在五詔之最南故號曰南詔¶
　山堂肆考卷十五¶
