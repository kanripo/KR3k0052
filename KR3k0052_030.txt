# -*- mode: mandoku-view -*-
#+TITLE: 山堂肆考
#+DATE: 2019-03-29 20:25:23.717039
#+PROPERTY: ID KR3k0052
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 30
<pb:KR3k0052_WYG_030-1a>¶
¶
卷三十¶
欽定四庫全書¶
　山堂肆考卷三十　　　　明　彭大翼　撰¶
地理¶
¶
¶
闗隘¶
¶
　鄭𤣥注闗境上門也月令孟夏闗市無索順敷教不¶
　難物也周禮司闗國凶札則無闗門之征¶
¶
廢六¶
¶
左文二年臧文仲不仁者三不知者三下展禽廢六闗¶
妾織蒲三不仁也作虗器縱逆祀祀爰居三不知也¶
<pb:KR3k0052_WYG_030-1b>¶
¶
據兩¶
¶
漢武帝時霍去病擊破匈奴左右地分置武威等四郡¶
據两闗¶
¶
燕三¶
¶
燕有三闗曰松亭曰古北曰居庸而平州之東有榆闗¶
實金人入冦之路凡此數闗可以限蕃漢也而一夫守¶
之可以當百秦亦有三闗大散闗僊人闗箭筈闗是也¶
<pb:KR3k0052_WYG_030-2a>¶
¶
漢四¶
¶
漢洛陽有四關東成臯闗南伊闕闗西凾谷闗北孟津¶
闗¶
¶
越王置¶
¶
蒲葵闗在漳州府龍溪縣西南二十一都漢時南越王¶
置¶
¶
武帝移¶
¶
函谷闗有二一在河南靈寳縣南一十里老子西度田¶
文東出皆此闗左右有望氣雞鳴二臺遺址此舊關也¶
<pb:KR3k0052_WYG_030-2b>¶
一在河南新安縣東二里項羽坑秦卒處漢樓船將軍¶
楊僕征南越有大功耻為闗外人上書乞以家財東徙¶
闗武帝為移于新安縣此新闗也¶
¶
孟嘗夜出¶
¶
史記秦昭王囚孟嘗君孟嘗君遂變姓名夜半至函谷¶
闗闗法雞鳴出客孟嘗君恐追至客有居下座者能為¶
雞鳴衆雞皆鳴遂得出又燕太子丹為質于秦秦王不¶
<pb:KR3k0052_WYG_030-3a>¶
禮丹怒亡歸夜至闗闗門未開丹為雞鳴衆雞皆鳴遂¶
得逃去¶
¶
狄青夜度¶
¶
宋狄青字漢臣汾州西河人夜度崑崙闗大敗廣源蠻¶
儂知髙于邕州按邕州今廣西南寧府府城東九十里¶
有崑崙山極險要古設闗于此¶
¶
乗白馬出闗¶
¶
桓譚新論公孫龍常争論曰白馬非白人不能屈後乗¶
白馬無符傳欲出闗闗吏不聼此虗言難于奪實也故¶
<pb:KR3k0052_WYG_030-3b>¶
劉向七略公孫龍持白馬之論以度闗即此唐太宗入¶
潼闗詩髙談先馬白偽曉預雞鳴¶
¶
乗青牛度闗¶
¶
闗令内傳尹喜字公度號文始先生周元極元年某日¶
老子度凾谷闗闗令尹喜善天文登樓四望見東来紫¶
氣浮闗遂知有神人過先勅闗吏曰若有老翁東来乗¶
青牛薄板車勿聼過闗其日果見老子来吏入白喜即¶
<pb:KR3k0052_WYG_030-4a>¶
帶印綬出迎執弟子禮老子授喜道德經五千卷後喜¶
成仙復與老子相會于蜀¶
¶
玉門¶
¶
玉門闗在陕西行都司故𤓰州西北漢霍去病破走月¶
支開玉闗班超在西域上書願生入玉門闗即此又撒¶
馬兒國碣石城有鐵門闗懸崖絶壁髙數十仭徑路﨑¶
嶇深二三里夷人守此因號鐵門¶
¶
金城¶
¶
金城闗在陜西臨洮府蘭縣北五里黄河西北山要隘¶
<pb:KR3k0052_WYG_030-4b>¶
處宋紹興四年置據河山築城以為固地理志金城郡¶
初築城時得黄金故名金城一云城在京師之西金西¶
方之行故名¶
¶
白水¶
¶
范曄後漢書李固為廣漢洛令至白水闗乃解印綬歸¶
漢中¶
¶
藍田¶
¶
<pb:KR3k0052_WYG_030-5a>¶
西安府藍田縣東南有藍田闗本秦之嶢闗後周改青¶
泥闗隋唐以來改名藍田¶
¶
虎牢¶
¶
虎牢闗在開封府汜水縣西周穆王獵鄭圃七萃之士¶
髙奔戎捕虎生獻之天子命其押飬于東虞因名其地¶
曰虎牢漢于此置成臯縣隋復于此置闗因名其闗曰¶
虎牢唐改為武牢¶
¶
鴈門¶
¶
鴈門闗在大同府馬邑縣東南東西山巖峭㧞中有路¶
<pb:KR3k0052_WYG_030-5b>¶
盤旋﨑嶇絶頂置闗南通代州近闗有楊六郎寨¶
¶
終軍棄繻¶
¶
漢終軍字子雲濟南人初從濟南詣博士歩入闗闗吏¶
與軍繻軍問用此何為吏云傳還當以合符軍曰大丈¶
夫西遊終不復傳還乃棄繻去後軍為謁者使行郡國¶
建節東出闗闗吏有識之者曰此使者前棄繻生也注¶
云繻帛邉也舊制出入皆以傳傳信也即今之過所文¶
<pb:KR3k0052_WYG_030-6a>¶
書後因傳繁乃裂繻頭合以為符信也¶
¶
郭丹封符¶
¶
東觀漢記郭丹字少卿南陽人少從師之長安過宛從¶
宛人陳洮買入闗符以入函谷闗既入封符乞人曰不¶
乗使者車不復出此闗更始二年以丹為諫議大夫持¶
節安集南陽去家十二年果乗髙車出闗更始敗歸鄉¶
里太守杜詩薦為功曹丹薦人自代而去詩嘆息勅以¶
丹事編署黄堂以為後法¶
<pb:KR3k0052_WYG_030-6b>¶
備盗¶
¶
漢髙祖紀楚漢旦日合戰力不敵㑹項羽季父項伯素¶
善張良良與俱見沛公沛公曰吾入闗秋毫無所取籍¶
吏民封府庫待將軍所以閉闗者備他盗也豈敢反耶¶
願伯明言¶
¶
通蠻¶
¶
黎州安撫司城南大渡河外有清溪闗唐韋臯鑿之以¶
通群蠻¶
<pb:KR3k0052_WYG_030-7a>¶
¶
王元東封¶
¶
東觀漢記隗囂將王元說囂天水完富士民最強請以¶
一丸泥為大王東封凾谷闗此萬世一時也¶
¶
馬周西入¶
¶
唐馬周字賓王西入秦闗舍新豐逆旅主人不之顧周¶
命斗酒悠然獨酌¶
¶
雞頭¶
¶
雞頭闗在漢中府褒城縣北闗口有大石狀如雞頭自¶
此入連雲棧¶
<pb:KR3k0052_WYG_030-7b>¶
¶
鹿頭¶
¶
鹿頭闗在廣漢郡德陽縣以縣有鹿頭山因以名闗¶
¶
子胥奔吳¶
¶
吳越春秋伍子胥自楚奔吳至昭闗闗吏欲執之子胥¶
紿之曰上所以索我者以我有美珠今我已亡之矣將¶
告子取吞之闗吏懼因舎焉按昭闗在今含山縣小峴¶
山¶
<pb:KR3k0052_WYG_030-8a>¶
¶
姜維拒魏¶
¶
劒門闗在保寧府劒州北境大劒山兩壁峭聳有隘束¶
之路諸葛亮因立劒門闗厥後姜維退守劒門以拒魏¶
即此¶
¶
通靈¶
¶
通靈闗在雅州蘆山縣西北舊名靈闗蜀都賦闢靈闗¶
以為門盖其闗甚險一人守之可以禦百¶
¶
飛仙¶
¶
飛仙闗在雅州蘆山縣南宋宇文博新路賦惟天下之¶
<pb:KR3k0052_WYG_030-8b>¶
至險有嚴道之漏閣焉孤峯上絶于青天湍波下走于¶
長川斷崖横壁立之岸飛溜濺千丈之源古之漏閣即¶
此闗也¶
¶
紫眼¶
¶
紫眼闗在四川榮經縣西北昔有紫眼蕃人留寓于此¶
¶
烏角¶
¶
烏角闗在四川行都司寧蕃衞城南¶
<pb:KR3k0052_WYG_030-9a>¶
¶
山海¶
¶
山海闗在永平府撫寧縣東其北為山其南為海相距¶
不數里實險要之地明朝魏國公移榆闗于此改今¶
名¶
¶
井陘¶
¶
井陘闗在太原府平定州東韓信撃趙東下井陘即此¶
¶
瓦橋¶
¶
瓦橋闗在保定府雄縣為三闗之一歐陽脩詩古闗衰¶
栁聚寒雅駐馬城頭日影斜猶去西樓二千里行人到¶
<pb:KR3k0052_WYG_030-9b>¶
此莫思家¶
¶
土門¶
¶
土門闗在真定府獲鹿縣西唐初所置¶
¶
紫荆¶
¶
紫荆闗在易州城西厯代為扼塞之所¶
¶
黄榆¶
¶
黄榆嶺闗在山西遼州和順縣東太行山頂¶
<pb:KR3k0052_WYG_030-10a>¶
¶
馬陵¶
¶
馬陵闗在山西遼州榆社縣西北即龎涓自刎處¶
¶
駱谷¶
¶
駱谷闗在西安府盩厔縣西南¶
¶
長平¶
¶
長平闗在長子縣南四十里即秦白起坑趙卒四十萬¶
處¶
¶
大慶¶
¶
大慶闗在蒲州西門外黄河西岸古名蒲津闗即秦孟¶
<pb:KR3k0052_WYG_030-10b>¶
明濟河焚舟處¶
¶
潼水闗¶
¶
潼闗在西安府華隂縣東厯代皆為要地杜佑通典潼¶
闗原名衝闗言河自龍門南流衝激華山而東也後因¶
闗之西有潼水故名潼闗左傳所謂桃林塞即此¶
¶
庾嶺闗¶
¶
廣東南雄府大庾嶺上有梅闗兩岸壁立最髙且險宋¶
<pb:KR3k0052_WYG_030-11a>¶
章頴詩兩州南北䕶梅闗盡日人行石壁間¶
¶
臧紇出奔¶
¶
左襄二十三年季孫攻臧氏臧紇斬鹿門之闗以出奔¶
邾¶
¶
陽虎入叛¶
¶
陽闗在兖州府城北左傳陽虎入于讙陽闗以叛即此¶
¶
天津¶
¶
天津闗在順天府良鄉縣北西至大龍門凡十五闗口¶
其差大者曰天津闗¶
<pb:KR3k0052_WYG_030-11b>¶
¶
天井¶
¶
天井闗在潞州城南大行山頂¶
¶
鴻山¶
¶
鴻山闗在保定府唐縣西北一名洪城昔項羽于此見¶
羣鴈曰我當南靣射中其一及射不中人知羽終不能¶
濟¶
¶
龍泉¶
¶
<pb:KR3k0052_WYG_030-12a>¶
龍泉闗在真定府曲陽縣西自是而東北凡二十一闗¶
口至金龍口自是而西南凡十五闗口至白羊口金陵¶
儀鳳門外有龍江闗¶
¶
墳墓　(此與葬類可通用)¶
¶
　檀弓注墓塋域也封土為壠曰墳酉陽雜爼周禮方¶
　相氏敺㒺象㒺象好食亡者肝而畏虎與栢故墓上¶
　樹栢路口置石虎為此¶
¶
不生荆棘¶
¶
孔子世家孔子葬魯城北泗上塜塋百畆皆種異樹傳¶
<pb:KR3k0052_WYG_030-12b>¶
言弟子各持方樹種之至今塋中不生荆棘及刺人草¶
王充論衡孔子當泗水而葬水為之却流墓有古檜衡¶
然如虬龍形相傳為孔子手植也¶
¶
惟樹楊栁¶
¶
白虎通天子墳髙三仞樹以松諸侯半之樹以栢大夫¶
八尺樹以欒士四尺樹以槐庻人無墳樹以楊栁¶
¶
馬鬛封¶
¶
<pb:KR3k0052_WYG_030-13a>¶
禮檀弓孔子之䘮有自燕來觀者舎于子夏子夏曰昔¶
夫子言之曰吾見封之若堂者矣見若坊者矣見若覆¶
夏屋者矣見若斧者矣從若斧者焉馬鬛封之謂也今¶
一日而三斬板而已封尚行夫子之志乎哉此言封有¶
四者之形若斧者上狹如刃較之上三者儉而易就故¶
俗謂之馬鬛封馬鬃鬛之上其肉薄封形似之也¶
¶
牛眠岡¶
¶
晉陶侃母將𦵏未得葬地忽失一牛未知所在遇一老¶
父謂曰前岡見一牛眠處其地若葬位極人臣言訖不¶
<pb:KR3k0052_WYG_030-13b>¶
見侃尋牛得之因葬其母後侃果為三公¶
¶
過墓則式¶
¶
白帖顔淵過墓則式¶
¶
過墓則哭¶
¶
東漢鮑永嘗事更始後經更始墓拜哭盡哀而去¶
¶
反國展墓¶
¶
子路去魯謂顔淵曰何以贈我曰吾聞之也去國則哭¶
<pb:KR3k0052_WYG_030-14a>¶
墓而後行反其國不哭展而後入¶
¶
館寺訪墓¶
¶
國史補杜羔性至孝其父為河北尉卒邑人故老已盡¶
不知父墓所在羔徃訪之館于佛寺日夜悲泣忽視屋¶
柱煤烟之下有字數行拂而視之乃父遺跡云我子孫¶
若求吾墓當于某村家問之羔哭而徃果有老父八十¶
餘指示其處因得歸𦵏¶
¶
掛劒¶
¶
吳季札聘魯過徐徐君見札所佩劒口不言而色欲之¶
<pb:KR3k0052_WYG_030-14b>¶
季子以有上國之事未獻而心許之及還徐君已死遂¶
解劒掛墓栢樹而去從者曰徐君已死尚誰予乎札曰¶
始吾心已許之豈以死背其心哉¶
¶
取釧¶
¶
宋書王𤣥謨從弟𤣥象為下邳令好發人塜或告垣内¶
有一小塜上見一女𤣥象便命發之見棺上有金蠶銅¶
人百數一女子年可二十姿質若生卧而言曰我東海¶
<pb:KR3k0052_WYG_030-15a>¶
王家女資財願相奉幸勿見害𤣥象見女臂有玉釧斬¶
臂取之女復死¶
¶
老請墓地¶
¶
漢成帝時安昌侯張禹年老請平陵肥牛亭地以治塜¶
王根争以為此地當平陵寝廟衣冠所出逰之道又徙¶
壊舊亭非其所宜宜更賜禹以他地上不從卒以所請¶
賜之按肥牛亭地在扶風平陵縣西亭驛亭也¶
¶
貴買墓田¶
¶
宋郭原平父母墳前有田數十畆不属原平毎農月耕¶
<pb:KR3k0052_WYG_030-15b>¶
者裸袒原平不欲使人慢其墳墓乃貨家貲貴買此田¶
三農之月輙束帶垂泣躬自開墾¶
¶
風生¶
¶
越王句踐都瑯琊欲移允常塜塜中風生飛沙射人人¶
不得近遂止¶
¶
雷吼¶
¶
侯白旌異記盗發白茅塜棺内大吼如雷野雉悉雊穴¶
<pb:KR3k0052_WYG_030-16a>¶
内火起飛熖赫然盗被燒死¶
¶
作墓夾宫¶
¶
劉向說苑秦樗里子且死曰葬我必于渭南章䑓東後¶
百年當有天子宫夾我墓及漢興長樂宫在其東未央¶
宫在其西武庫正直其上按樗里子秦惠王異母弟也¶
秦人諺曰力則任鄙智則樗里¶
¶
為墓擇地¶
¶
漢韓信母死擇髙燥地為墓令旁可置萬家¶
<pb:KR3k0052_WYG_030-16b>¶
占育王寺¶
¶
宋丞相史彌逺欲占育王寺作墳衆憎俯首莫敢誰何¶
有一小僧曰我有一策阻之作偈曰寺前一塊地常有¶
天子氣丞相要作墳不知主何意因題于通衢史意遂¶
寝¶
¶
象祁連山¶
¶
漢霍去病于祁連山獲首虜甚多及薨上悼之令為塜¶
象祁連山¶
<pb:KR3k0052_WYG_030-17a>¶
¶
羊墓王氣¶
¶
晉羊祜字叔子有善相墓者言祜祖墓有帝王氣若鑿¶
斷其岡則無後祜遂鑿之相者再至曰猶出折臂三公¶
祜後墜馬折臂位至三公而無子¶
¶
卞墓忠魂¶
¶
晉卞壼字望之墓在金陵冶城今朝天宫西義熈間盗¶
發壼墓靣如生兩手悉拳爪甲透于手背宋曾極詩握¶
節顔公拳透瓜歸元先軫靣如生晉陵發掘今無主猶¶
有忠魂在冶城¶
<pb:KR3k0052_WYG_030-17b>¶
¶
墓側立廟¶
¶
漢官儀古不墓祭秦始皇起寢廟于墓側漢因不改四¶
時上飯唐明皇詔寒食上墓禮經無文近代相承寢以¶
成俗士庶有不合廟祭者何以用展孝思宜許上墓同¶
拜掃禮五代會要奉先之禮無寒食野祭之儀近代荘¶
宗毎年寒食出祭謂之破散¶
¶
墓處立策¶
¶
<pb:KR3k0052_WYG_030-18a>¶
唐智興㣲時為徐州門子有道士居門側智興毎旦掃¶
道必掃道士門智興母死道士善審墓地引智立一竹¶
䇿以表其處曰若定此地兩世方伯智興他日再徃視¶
竹䇿叢生遂𦵏焉果為方伯¶
¶
墓在白社¶
¶
豫章記徐穉字孺子墓在郡南白社吳太守徐熈于墓¶
隧種松太守謝景于墓側立碑晉太守夏侯嵩于碑旁¶
立思賢亭至拓䟦魏時謂之聘君亭¶
<pb:KR3k0052_WYG_030-18b>¶
墓立白碑¶
¶
晉謝安墓在金陵城南之梅岡墓前惟立白碑無文當¶
時謂其功德難述也¶
¶
墓中續詩¶
¶
集異記鄭郊河北人舉進士第逰陳蔡間路逄一塜有¶
竹二竿青翠可愛鄭為詩塜上兩竿竹風吹常裊裊乆¶
不能續忽聞塜中人曰何不云下有百年人長眠不知¶
曉郊驚不復更言矣¶
<pb:KR3k0052_WYG_030-19a>¶
¶
墓側作傳¶
¶
賈黄中譚録白傅𦵏龍門山河南尹盧貞刻醉吟先生¶
傳立于墓側今洛陽士庶及四方逰人過其墓者必奠¶
巵酒塜前方丈地常成泥滓¶
¶
自為壽藏¶
¶
東漢趙岐字邠卿先自為壽藏圖季札子産晏嬰叔向¶
四像居賓位自畫其像居主位皆為賛頌宋范至能詩¶
家庭遺訓焄蒿在不學邠卿畫古圖唐姚崇孫朂自為¶
壽藏于萬安山麓祖塋之傍兆曰寂居穴墳曰復真堂¶
<pb:KR3k0052_WYG_030-19b>¶
中剟土為臺曰化䑓司空圖預為塜槨遇勝日引客坐¶
壙中賦詩酌酒或難之圖曰君何不廣耶生死一致吾¶
寧暫逰此中哉¶
¶
不為封域¶
¶
晉桓温字子元卒𦵏姑孰山土墳不為封域唐司勲李¶
建勲且死戒家人曰時事如此吾得良死幸矣勿封土¶
立碑聴人耕種其上免為他日發掘之標及亂諸貴人¶
<pb:KR3k0052_WYG_030-20a>¶
塜皆被發惟建勲墓不知其處¶
¶
禁近栁壠¶
¶
戰國策昔秦王攻齊令曰有敢近栁下季壠五十歩樵¶
採者罪死不赦¶
¶
來尋董墳¶
¶
漢膠西王相董仲舒墳在長安武帝幸芙蓉園常至此¶
下馬名下馬陵蘇東坡詩下馬來尋董相墳¶
¶
馬鳴¶
¶
愽物志漢夏侯嬰封滕公一日駕出東都門外馬悲鳴¶
<pb:KR3k0052_WYG_030-20b>¶
踣地不進命左右掘馬蹄下得一石槨有科斗書云佳¶
城欝欝三千年見白石吁嗟滕公居此室公嘆曰天乎¶
吾死其安此乎後遂𦵏其地謂之馬塜¶
¶
鳥泣¶
¶
東漢楊震將𦵏先十餘日有大鳥髙丈餘集䘮前悲鳴¶
淚下𦵏畢飛去遂立鳥象于墓前¶
¶
兎繞房¶
¶
<pb:KR3k0052_WYG_030-21a>¶
東漢蔡邕母卒廬于墓側有兎循繞其房室木生連理¶
¶
燕啣土¶
¶
漢景帝廢太子臨江王墓在藍田縣𦵏時有數萬燕啣¶
土置其塜上¶
¶
鶴弔¶
¶
晉陶侃丁母憂在墓下忽有二客来弔儀服鮮異禮畢¶
遣人尋之見雙鶴冲天而去¶
¶
燕尋¶
¶
劉宋末有女姚玉京室有雙燕一為鷙鳥所獲其一孤¶
<pb:KR3k0052_WYG_030-21b>¶
飛不離庭户凡六七年玉京死燕来周迴尋覔姚氏族泣¶
語墳在南郭燕至墳所亦死¶
¶
得銅斗¶
¶
東漢甄邯墓在金陵𤣥武湖之側劉宋張永開湖遇古¶
塜得銅斗一有柄衆皆不識文帝詢之著作郎何承天¶
曰此新莽威斗三公亡者皆賜之一在塜外一在塜内¶
斗為天之喉舌故取象焉三公居江左者惟甄邯為大¶
<pb:KR3k0052_WYG_030-22a>¶
司徒此必是其墓也啟塜又得一斗有石銘云大司徒¶
甄邯之墓按綱目新莾天鳳三年秋鑄威斗以石銅為¶
之若北斗欲厭勝衆兵司命負之出則在前入則在旁¶
李竒注以五色藥石及銅為之長二尺五寸¶
¶
獲銅牌¶
¶
江南野史沈彬年將八十居阜上有一大樹可數拱嘗¶
示家人曰吾死可𦵏此既𦵏穴其處乃古塜見其間儼¶
然一古燈䑓上有漆一盞壙頭獲一銅牌上有鐫篆曰¶
佳城今已開雖開不𦵏埋漆燈猶未熱留待沈彬來又¶
<pb:KR3k0052_WYG_030-22b>¶
雜爼近有盗發蜀先主墓見兩人張燈對棋盗驚懼拜¶
謝一人顧曰爾飲乎各飲以一盃與玉帶數條命速出¶
盗至外口已漆矣帶乃巨虵也視其穴如舊¶
¶
五家世守¶
¶
漢髙祖㣲時數聞魏公子信陵君無忌賢及即位毎過¶
大梁常祀公子及撃黥布還為公子置五家世守其塜¶
歳以四時奉祀之¶
<pb:KR3k0052_WYG_030-23a>¶
¶
五户灑掃¶
¶
唐太宗貞觀十九年詔謚殷太師比干曰忠烈命有司¶
封其墓春秋祀以少牢給五户灑掃¶
¶
安城表孝¶
¶
安城縣有孝子孝聞天下太守王君樹雙土闕以表孝¶
墓¶
¶
亭灣示羞¶
¶
漢朱買臣字翁子其妻耻夫貧窘遂自嫁于青杉吏人¶
及買臣為㑹稽太守舟過青杉閘下其妻審知其為前¶
<pb:KR3k0052_WYG_030-23b>¶
夫也即脫簮珥拜伏舟次冀得斷絃再續買臣數其罪¶
辟易莫敢對良乆遂自投于河溺死買臣即以其尸𦵏¶
于亭灣名曰羞墓¶
¶
𤣥塜¶
¶
揚雄死弟子負土成墳名曰𤣥塜¶
¶
青塜¶
¶
王昭君墓在古豐州西六十里地多白草此塜獨青故¶
<pb:KR3k0052_WYG_030-24a>¶
名青塜¶
¶
漳河疑塜¶
¶
輟耕録曹操疑塜七十二在漳河上宋俞應符題詩生¶
前欺天絶漢統死後欺人設疑塜人生用智死即休何¶
有餘機到丘壟人言疑塜我不疑我有一法君未知直¶
湏發盡疑塜七十二必有一塜藏君屍京鏜詩疑塜多¶
留七十餘謀身自謂永無虞不知五馬同槽夣曽為兒¶
孫逺慮無¶
<pb:KR3k0052_WYG_030-24b>¶
建康穢塜¶
¶
秦檜墓在建康墓上豐碑矻立不鐫一字盖當時士夫¶
鄙其為人兼畏物議故不敢立神道碑及孟珙滅金囘¶
屯軍于檜墓所令軍士糞溺墳上人謂之穢塜¶
¶
作窖得銘¶
¶
續博物志東都殖業坊十字街有王戎墓隋時釀酒家¶
穿其傍作窖得銘曰晉司徒尚書令安豐侯王君墓¶
¶
觀崖得銘¶
¶
<pb:KR3k0052_WYG_030-25a>¶
唐左衛将軍王果謫雅州刺史于江中泊船仰見巖腹¶
中有一棺臨空半出乃縁崖觀之得銘云欲堕不堕逄¶
王果五百年後重收我果嘆曰吾謫雅州固命也遂收¶
&KR0590;而去¶
¶
求禁樵採¶
¶
唐武后幸陽至閿鄉縣車騎不進召巫問之曰晉龍驤¶
将軍王濬之墓在道南毎為樵採所苦聞大駕至特哀¶
求禁止后詔墓百歩外不得樵採杜甫送李尚書櫬云¶
坐待龍驤詔盖用此也¶
<pb:KR3k0052_WYG_030-25b>¶
¶
為立門墻¶
¶
宋朱文公守南康訪屯田劉公凝之之墓為立門墻以¶
限樵採¶
¶
文子樂丘¶
¶
檀弓公叔文子升于瑕丘蘧伯玉從文子曰樂哉斯丘¶
也死則我欲𦵏焉¶
¶
脩期永宅¶
¶
<pb:KR3k0052_WYG_030-26a>¶
傳永字脩期嘗登北邙山于平坵處奮矛躍馬囘旋瞻¶
望欲附𦵏于祖墓遂買左右地數畆勅子叔偉曰此吾¶
之永宅也¶
　山堂肆考卷三十¶
<pb:KR3k0052_WYG_030-26b>¶
